Op i mei 1984 verliet de zeventienjarige Mark Zevenster zijn ouderlijk huis. 'In overspannen toestand' volgens zijn vader en volgens het twee weken later verspreide politiebericht. Mark keerde op 12 juni 1984 terug. Hij was ongedeerd, maar maakte een uitgeputte indruk. Niemand heeft hem in de tussenliggende zes weken gezien. Zijn vader schreef Marks tijdelijke verwarring toe aan 'examenvrees'. Marks geschiedenisleraar, de heer R. M. Wolfswinkel, vond echter dat 'briljante leerlingen als Mark Zevenster soms belangrijker zaken aan hun hoofd hebben dan examen doen'. Hoe het ook zij: dit boek vertelt wat er volgens Mark MI' met hem gebeurde.

I

Mark Zevenster was zeventien toen hij vreemde dingen begon to zien. Hij woonde met zijn vader in de Schermer, een Noordhollandse droogmakerij, waar de mensen niet geloofden wat ze niet met hun handen konden aanraken. Een ijselijke kreet in de nacht kwam van een reiger, geloei in de mist kwam van een drachtige koe en een krakende zolder kwam van de altijd waaiende wind. De kerken waren clubhuizen geworden en de dominees bekeerd tot welzijnswerkers. Marks vader was belastingadviseur en dus steenrijk en zijn moeder was dood. Mark bromde dagelijks naar Alkmaar waar hij het Murmelliusgymnasium bezocht. Hij kreeg daar les van de geschiedenisleraar doctorandus R. M. Wolfswinkel, die een hoop onzin vertelde, maar dat tenminste boeiend deed. `Onderzoek naar het verleden,' zei hij, `heeft geen enkel aanwijsbaar nut en is daarom zo leuk.' Het was vooral een terloopse opmerking van de beer Wolfswinkel die in Marks hersens was blijven hangen. De leraar zei, terwijl hij zijn bril poetste en geleerd uit een raam staarde, dat de Noordhollandse droogmakerij en voornamelijk waren gefinancierd door kooplieden die rijk waren geworden aan de handel met Nederlands-Indie. De kooplieden zagen een goede belegging in het droogleggen van de talrijke meren boven Amsterdam en ze kregen gelijk. Het onverwachte verband tussen de Schermer en het voormalig Nederlands-Indie interesseerde Mark, omdat het hem deed denken aan zijn geheimzinnige grootvader, Nicolaas Zevenster. De man was al lang dood, maar zijn geest leefde voort in de wonderlijke verzameling Indische voorwerpen die hij had nagelaten. Die erfstukken stonden, in kisten verpakt, op de zolder van hun huis. Mark zat daar vaak. Zijn vader had hun boerderij zo uitbundig verbouwd dat hij onverkoopbaar was geworden. Wonen op het platteland was al lang uit de mode, maar ze zaten vast aan 'het 7

verbouwde boerderijtje', dat in werkelijkheid een peperduur kasteel was met duizelingwekkend hoge stookkosten. De zolder was dan ook kraakhelder en licht. Manshoge ramen zagen uit over een groene vlakte doorsneden met vaarten en sloten. De windmolen in de verte draaide alleen in de weekends als de hobbymolenaar zijn vrije tijd besteedde. Mark besloot dat grootvaders spullen uit de kisten moesten en op een of andere manier moesten worden tentoongesteld. Hij pakte de kisten een voor een uit. Er verspreidde zich een eigenaardige geur over de zolder. Niet alleen de bedompte lucht van te weinig verschoond beddegoed, maar ook een lome geur die je ogen en je neus prikkelde. Mark sorteerde de spullen. De beelden bij elkaar, de gebruiksvoorwerpen, de kledingstukken, de kleden en de wapens. Hij rende naar beneden om een hamer en spijkers te halen en hing vervolgens zwaarden, schilden en speren tegen het schuine, spierwitte zolderdak. De zolder veranderde in een plechtige ruimte waar fluisterende mensen eerbiedig ronddrentelden en een geiiniformeerde suppoost op een stoel in slaap sukkelde. Mark woog peinzend een speer in zijn handen. Hij zat nog op de lagere school toen hij er voor het laatst met zijn vader over had gepraat, maar hij had onthouden dat de hele verzameling uit Borneo kwam. Hij wist niets van Borneo en volgens hem wist niemand iets van Borneo. De speer zag er anders uit dan de andere speren. De punt zat niet op de top, maar aan de zijkant, als een bajonet op een geweer. En de stok was hol. Als je erdoorheen keek zag je aan het eind een rondje licht ter grootte van een kwartje. Wat had het voor zin een holle stok te gebruiken? Dat verzwakte de speer toch? Mark haalde zijn schouders op. Wat wist hij van de gedachtengang van primitieve mensen? Misschien had het iets met bijgeloof te maken. Hij hing de holle speer aan de wand, naast de andere. De schilden waren smal en licht, niet te vergelijken met de zware Europese schilden uit de riddertijd. Het hout was zo zacht dat je er je nagel in kon drukken. Ze waren vrolijk beschilderd: witte krullen op een zwarte ondergrond. Mensen die zulke schilden maakten hadden een feestelijke kijk op de oorlog. Een van de schilden was versierd met in het hout gesneden voor8

stellingen. Bovenin omhelsde een man een aapachtig wezen en onderin hield een man een merkwaardige vogel in zijn armen. Het was nauwelijks voor te stellen dat dit kunstwerk was bedoeld om ermee te vechten. Een houw van een zwaard en het schild zou splijten. Mark zocht een apart plaatsje voor het gebeeldhouwde schild. Hij hing het aan een van de witbeschilderde vierkantsbalken die het dak stutten. Het was of de man met de aap en de man met de vogel door het raam naar buiten keken en zich verbaasden over het vreemde land. Mark vouwde de kleden uit. Ze waren ongeveer twee meter lang, anderhalve meter breed, steenrood met daarin geweven creme-witte menselijke figuren. De figuren droegen zwart-witte veren op hun hoofd en lange hangers aan hun oren. Mark hield een van de kleden tegen een muur, maar hij schudde zijn hoofd. Deze kleden moesten op de vloer. Hij legde ze neer en streek ze glad. Sommige waren aangevreten door muizen of motten, maar dat stond mooi oud, alsofze uit een Egyptisch graf waren geroofd. Mark trok zijn schoenen uit en liep tevreden over de veranderde zolder. Hij keek naar de ordeloze hoop beelden en beeldjes. Die moesten op sokkels, maar hoe kwam je aan sokkels? De kisten natuurlijk! Mark stormde naar beneden, naar de `paardestar die was volgestapeld met fraaie aardappelkisten. Ze stamden uit de tijd toen de heer Zevenster meende dat hij een liefhebber was van tuinieren en een moestuin begon. Hij schafte de kisten aan om de enorme oogst te bergen die nimmer kwam omdat een nieuwe mode zich aandiende. De moestuin veranderde in een `wilde tuin'. Mark sjouwde een dental kisten naar de zolder en zette ze daar op hun smalle kant. Op iedere kist plaatste hij een beeldje. Een hurkend poppetje met uitgerekte oren, een mannetje met een slang en een vogel in zijn armen, een getatoeeerde vrouw met een mand op haar rug. Een groot, ingewikkeld beeld liet hij met opzet zo lang mogelijk liggen. Hij wist dat hij er minstens twee kisten voor nodig had, hij had al een opstelling in zijn hoofd, maar hij had er geen zin in. Het ding stond hem niet aan. Terwijl hij de kleinere beelden zorgvuldig op hun plaats zette, hield hij het felgekleurde ding vanuit zijn ooghoeken in de gaten. Hij kon niet zien wat het voorstelde, alleen dat 9

het vol kronkels en uitsteeksels zat. Hij vroeg zich verwonderd of waarom hij weerzin voelde tegen een levenloos voorwerp. Wat stak er voor kwaad in onschuldig houtsnijwerk? Hij plaatste het laatste beeldje: een man met speer en schild, in een houding die eerder aan een dans dan aan een gevecht deed denken. Mark draaide zich om en besloot zich niets van zijn afkeer aan te trekken. Hij boog zich over het grote beeld. Het was zeker anderhalve meter breed en een meter hoog. Mark trok het beeld overeind en zag dat het, ondanks het piepkleine voetstuk, feilloos in evenwicht was. De voorstelling bleef onbegrijpelijk. Het voetstuk droeg een wirwar van wit, groen, rood en blauw beschilderde krullen, alsof iemand dikke serpentines op een hoop had gegooid. Uit die hoop stak een slangehals met aan het eind een boosaardige, open bek. Het beeld zou door de slangehals voorover kiepen als niet aan de andere kant een plateauvormig uitsteeksel zat waarop twee mensachtige poppetjes stonden met tussen hen in een bond of een aap. Mark ging op de grond zitten en dwong zichzelf nauwkeurig te kijken. Zijn mond werd akelig droog en hij begreep niet waarom hij zo zenuwachtig was. Wat was het verschil met de kleinere beelden? Het voornaamste verschil was de onbegrijpelijkheid. Maar was het erg dat je iets niet begreep? Nee, dat was het niet. Dit beeld was onbegrijpelijk voor hem, maar niet voor de man of vrouw die het had gemaakt. Het betekende iets hevigs, maar hij wist niet wat en het maakte hem ongerust. Het was geen lief beeld, het was onaangenaam en het was geheimzinnig. Hij stond op en keek naar de overgebleven kisten. Was het verstandig om het beeld met dat kleine voetstuk op kisten te zetten? Een keer stoten en het viel te barsten. Toen zag hij de vlaggemast, die al op zolder lag toen zijn vader de boerderij kocht. Hij wist meteen dat de top van de mast enig juiste plaats was voor het geheimzinnige beeld en de mast kon met gemak rechtop staan onder het hoge stolpdak. Met koortsachtige haast bond hij het beeld met ijzerdraad op de oranje knop van de mast. Met een gewoon beeld van die omvang was dat nooit gelukt, maar dit beeld was gemaakt van onwaarschijnlijk licht hout, licht als papier.
I0

Hij richtte de mast op en timmerde hem met vier lange panlatten aan de vierkantsbalken. Bezweet en met de hamer nog in zijn handen keek hij omhoog en vond dat het beeld, a is een haan op een kerktoren, goed terecht was gekomen. Mark pakte een stoel en keek tevreden rond. De kale zolder was veranderd in een exotische wonderkamer en dat had ie toch maar mooi aan zijn dooie grootvader te danken. Hij schrok van een loeiend geluid. Korte, zware stoten. Hij greep zich aan zijn stoel vast en keek naar boven. Het scheen uit de lucht te komen, boven het beeld op de vlaggemast, recht boven de nok van het dak. Het geluid hield plotseling op en begon opnieuw. Het leek op geen enkel ander geluid dat Mark ooit had gehoord. Hij kreeg er kippevel van. Het leek of een reus langs een reusachtige melkfles blies. Als Mark bijgelovig was geweest, had hij aan spoken gedacht, nu schoot zijn voorstellingsvermogen te kort. Hij zat verstijfd op zijn stoel en hoopte dat zijn vader thuis zou komen. Toen het loeien ophield, hoorde Mark de stilte suizen. Voorzichtig ontspande hij zijn verkrampte vingers, hij wiste het zweet van zijn voorhoofd en zuchtte diep. Hij sprong op en rende naar beneden. Als er iets loeide boven het dak, dan wilde hij dat wel eens zien. Tussen de herfstasters stond hij stil en staarde naar het rieten stolpdak dat als een gebergte afstak tegen de blauwe lucht. Er was niets boven het dak dat kon loeien. Het was windstil. Er dwarrelden boombladeren naar beneden. Er vloog een koppel zwiepende eenden over. Een postduif landde op de nok van het dak en keek verdwaald rond. Mark liep rond het huis, maar hield het dak in de gaten. Via de moestuin, die manshoog in de brandnetels stond, kwam hij in de boomgaard, nog volop in blad en ondanks de ouderdom van de bomen, rijk behangen met appels en peren. Er hing een rare sfeer. Het was te stil. De vogels zwegen, zonder dat er een roofvogel in de lucht hing. `Ik ben nog steeds bang,' mompelde Mark. `Wat een onzin.' Maar de stilte bleef hem beklemmen. Hij kon zich niet herinneren dat het in de winderige en vogelrijke Schermer ooit zo stil was geweest. Het ritselde in een van de appelbomen. Mark voelde zijn
II

maag krimpen van schrik. Hij liet zich op zijn hurken zakken en tuurde in de richting van het geritsel. Toen zag hij het. Hij staarde verbijsterd naar het wonderlijke wezen in de boom, zonder nadenken, als een klein kind dat voor het eerst in een dierentuin is. Toen keek hij echt en prentte elk detail in zijn geheugen. Op de dijk naderde rammelend de fiets van de krantenjongen. De fiets remde piepend. De plastic brievenbus werd geopend, de krant plofte naar binnen. `Hee, Mark!' schreeuwde de jongen. 'Hoe gaat ie?' Mark stak langzaam een trillende duim omhoog. Het wezen in de boom bleef rustig zitten. De fiets rammelde verder. Mark zuchtte opgelucht en bleef kijken tot hij zijn vaders auto hoorde. Hij stond voorzichtig op, sloop de boomgaard uit en ging door de achterdeur naar binnen. Waarom wist hij niet, maar hij rende niet meteen naar zijn vader. Hij sloot zich op in zijn kamer en dook in zijn boeken. `Moet je horen, Karel,' zei hij 's avonds aan tafel tegen zijn vader. `Je denkt vast dat ik gek ben, maar er zat vanmiddag een vogel in de boomgaard die niet bestaat.' Karel grinnikte. Daar kun je beroemd mee worden,' zei hij. `Ik heb hem opgezocht in een vogelgids en daar staat hij niet in,' zei Mark. `Er bestaan geen vogels die niet bestaan,' zei Karel met zijn mond vol. 'Ben je nog naar de bank geweest?' `Nee, vergeten,' zuchtte Mark. `En we hadden afgesproken...' `Luister nou!' schreeuwde Mark. Het werd stil. De vorken en messen klikten, neuzen snoven. 'Modern ouderschap,' gromde Karel. 'Ik ben een en al oor.' `Mooi,' zei Mark grimmig. `Waar denk jij aan als je het woord "vogel" hoort?' `Een mus,' zei Karel. `Prima,' zei Mark. 'Om mijn vogel uit de boomgaard to krijgen moet je die mus verbouwen.' Jasses!' riep Karel. "t Is toch geen spelletje, he? Jullie zijn tegenI2

woordig weer gek op spelletjes heb ik gehoord.' `Nee,' schreeuwde Mark. 'Het is geen spelletje, het is een wanhopige poging om jou wat aan je verstand te peuteren!' Karel keek hem verbaasd aan. Hij zag Marks bezwete voorhoofd. `Sorry,' zei Mark, een stuk zachter. 'Ik ben een beetje geschrokken vanmiddag, dus luister even.' `Geschrokken?' vroeg Karel. 'Van een vogeltje?' `Een vogel,' zei Mark. `Je moet die mus opblazen tot een flinke, eh, kip. Maar je houdt het hippen. Een kip loopt, een mus hipt. Je hebt nu een hippende kipgrote mus. Nu doen we de snavel. Een mus heeft zo'n kort kegeltje en dat moet worden: een soort kromzwaard. Als je hem ziet, denk je meteen: allemachtig, wat een snavel. Zie je hem voor je? Groot als die van een toekan, maar krom als die van een papegaai. Je snapt niet hoe het beest zijn kop overeind houdt.' `Was 't niet een soort roofvogel?' `Nee, luister nou,' zei Mark. 'Nu komt het moeilijkste gedeelte. Je moet je iets voorstellen waarvan ik geen voorbeeld weet. De toekan heeft het niet, de papegaai niet, geen enkele vogel. Boven die verschrikkelijke snavel groeit uit het voorhoofd een dikke hoorn, die krom naar voren steekt. Snap je? Zijn snavel wees naar de grond en die hoorn stak de lucht in, zoals een koeiehoorn!' Karel keek hem aan. Zijn gezicht had geen uitdrukking. Het ergerde Mark, want hij wist wat dat betekende. Zijn vader geloofde hem niet, maar was te pedagogisch om het te laten merken. `Wat voor kleur had ie?' vroeg Karel met hetzelfde uitdrukkingsloze gezicht. Mark zweeg. Hij wist niet of het zin had om verder te gaan. Zijn vader was een aardige man, maar je drong niet tot hem door. `Hij was zwart met een witte staart,' zei hij moedeloos. 'Over de staart liep een zwarte band. De snavel was geel met wat rood aan de basis, de hoorn ging van rood naar oranje tot geel aan de punt. Hij had zware, zwarte wimpers. 't Was een belachelijk beest.' Er viel opnieuw een langdurige stilte. Mark zag dat Karel dolgraag over iets anders wilde beginnen, maar niet durfde; hij schraapte uitgebreid zijn keel. 3

`Wat wil je?' vroeg Karel. 'Wit je dat ik tactisch en opvoederig doe? Of wil je dat ik recht voor je raap zeg wat ik denk?' `Het laatste natuurlijk,' riep Mark. `Okee,' zei Karel. 'Het lijkt me onzin.' `Wat?' Die vogel,' zei Karel. Die bestaat niet. Dat is een of ander mythologisch beest dat je hebt gedroomd of zo.' `Hij zat in de boomgaard, pa!' `Nee, Mark. Hij zat niet in de boomgaard. Hij zat in je hoofd.' Karel legde zijn mes en work op zijn bord. 'Het is nog licht. We gaan naar de boomgaard en jij laat me die opgepompte mus zien, okee?' Mark schudde zijn hoofd. 'Hij is weg. Jij kwam het erf op rijden, ik liep weg, hoorde geloei en daarna was ie verdwenen.' `Geloei?' vroeg Karel. Mark haalde zijn schouders op. Het was hopeloos. 'Ik kan zo iets niet bedenken ofdromen. Zoveel fantasie heb ik niet,' sputterde hij. `Het spijt me,' zei Karel. 'Ik geloof niet in loeiende, kipgrote, gehoornde vogels als je 't niet erg vindt. Hebben we een toetje?' `Lja,' snauwde Mark. Hij knalde twee kommetjes yoghurt op tafel. Toen Mark de volgende dag van school naar huis bromde, hoopte hij vurig dat er geen vreemde dingen meer zouden gebeuren. Hij had een hekel aan spookverhalen en hij voelde zich beledigd dat hij een figuur in een flauwekulverhaal dreigde te worden. `Je kunt geen vogels zien die niet bestaan. Ik ben niet gek of overspannen, ik heb dus een hele rare vogel gezien die niettemin bestaat. Hier past dus niet: bang worden, wegkruipen en oogjes toe, hier past: gedegen onderzoek,' zei hij hardop. Hij verzweeg wat hem het meeste bezighield. Was er verband tussen zijn zoldermuseum en de bizarre boomgaardvogel? Was het toeval dat het geloei begon, direct na het oprichten van de vlaggemast met het wonderlijke beeld in top? Mark probeerde een liedje te fluiten, maar het is lastig fluiten op een bromfiets. Thuis bakte hij een eitje. Onder het eten bladerde hij opnieuw
14

Tetersons vogelgids' door. Hij bekeek vooral de rubrieken `toevallige gasten' en `zeldzaamheden' nauwkeurig, maar de boomgaardvogel bleef zoek. Hij sloeg het boek dicht en las gedachteloos de titel. Petersons gids van alle Europese vogels. Mark sprong op en propte de rest van zijn boterham met ei naar binnen. 'Geer). Europese vogel dus,' mompelde hij bijna stikkend. Hij krabde zich op zijn hoofd. Ja, goed, maar wat nu? Een Amerikaanse, Australische, Afrikaanse of Aziatische vogel in de boomgaard. Het werd er niet waarschijnlijker van. Aan de andere kant, als hij een plaatje kon vinden van het beest, wist hij zeker dat hij niet had gedroomd. Je kunt geen dingen dromen die je nooit eerder hebt gezien. Terug naar Alkmaar dus, naar de bibliotheek. Hij trok zijn jas aan, zette zijn helm op en liep het achterhuis in. Bij de zoldertrap aarzelde hij. Hij was nog niet terug geweest in zijn museum. Hij voelde een kinderachtige bangigheid voor de zolder. Halverwege de trap bedacht hij hoe vreemd hij eruitzag met zijn leren jak aan en zijn bromfietshelm op. Hij grinnikte. Een spook met gevoel voor humor zou zijn outfit zeker waarderen. De zolder lag er plechtig bij. Het hoge dak met de statige vierkantsbalken, de hoge ramen en de beelden veroorzaakten samen een kerkse sfeer. Het was of er klokken zouden gaan luiden en als je goed luisterde, hoorde je de blaasbalgen van het orgel. In deze kerk stond geen gekruisigde Christus centraal, maar een bontgekleurde, onbegrijpelijke kluwen op een vlaggemast. Mark keek naar boven en voelde tot diep in zijn botten dat hij keek naar iets dat voor andere mensen, uit een andere wereld, heilig was. Zijn blik dwaalde langs de speren en schilden aan de muur. Hij keek lang naar het gebeeldhouwde schild. Eerst naar de man met de aap, toen naar de man met de vogel. Die vogel... Het zweet brak hem uit. Het was een grove voorstelling, maar de vogel was duidelijk dezelfde als de boomgaardvogel. Zijn hoorn was felrood geschilderd en het rode oog was voorzien van lange zwarte wimpers. Hier had hij de vogel dus voor het eerst gezien. Mark rukte zijn helm of en trok zijn jas open. Was het mogelijk dat hij gisteren, met dit houtsnijwerk in zijn geheugen, de vogel in de boomgaard had verzonnen? Had zijn vader gelijk? 5

Hij schudde heftig van nee. De houten voorstelling liet een witte vogel zien met zwarte strepen, er zaten geen poten aan, de snavel was minder krom en hoe zag je aan een beeld dat de vogel hipte en niet liep? Toen hij zich wilde omdraaien, viel zijn blik op een vel wit papier. Het was met een punaise tegen de wand geprikt. Hij liep er ademloos naar toe. Het was beschreven. Teste Mark, maak je geen zorgen over die vogel, we praten er nog eens over. We komen er wel uit. Pa.' Mark glimlachte. Hij zette zijn helm op. Voor hij vertrok maakte hij een rondje om het huis, maar van de vogel was geen spoor te bekennen. Op het dak zat nog steeds de verdwaalde postduif. De bibliotheek bezat een twaalfdelige encyclopedie van alle vogels ter wereld. Mark wist niet waar hij moest zoeken en pakte dus deel uit de kast. Hij ging aan een tafel zitten en begon te bladeren. Er bestond een duizelingwekkende hoeveelheid vogels met een a. Alle soorten en maten, alle kleuren van de regenboog, kromme en rechte snavels, dunne en dikke, maar niet een met een hoorn. Mark probeerde zich te concentreren en iedere foto aandachtig te bekijken, maar hij werd afgeleid door een meisje dat schuin tegenover hem ging zitten met een atlas. Lichtbruin was ze, met pikzwart haar. zoals dat in Nederland heet. Hij zag haar fijne handen, haar smalle gezicht, haar onwaarschijnlijk gave huid en voelde zich wit, sproetig en reusachtig. Hij stond op en schoof zijn stoel lawaaiig naar achteren, maar het meisje was onverstoorbaar. Ze maakte aantekeningen. Mark haalde het tweede deel van de encyclopedie op en bladerde. Het begon erop te lijken dat er geen vogel met een hoorn bestond. Hij bladerde steeds sneller, klapte het boek dicht en haalde het derde deel. Het was of hij een film zag waarin een vogel steeds van vorm veranderde. De nek rekte en kromp, de poten schoven in

6

en uit, de staart groeide van stomp tot waaiervormig en terug, de vogel zwol op tot kalkoen en kromp in tot winterkoninkje. Toen, in het vijfde deel, stopte de film abrupt. Mark staarde perplex naar de foto voor hem. Hij sloeg een bladzij om en nog een. Hij zag telkens een andere vogel met een hoorn boven op zijn snavel en ten slotte vond hij de boomgaardvogel. Hij sprong op en riep: 'Ik heb hem!' Zijn stem was schor van opwinding. Het Indische meisje keek op en glimlachte. Allemachtig, wat een glimlach. `Ik heb hem,' herhaalde hij blozend. Het meisje knikte en boog zich glimlachend over haar aantekeningen. Mark keek naar de foto en las gretig de tekst die erbij hoorde. Hij was niet gek, het beest bestond. Hij stond op. Het Indische meisje was verdwenen. Hij keek om zich heen, maar zag haar niet. Op de tafel was alleen een propje papier achtergebleven. Hij haalde zijn schouders op en liep toen met het boek naar het fotocopieerapparaat. `Ik weet wat ik voor een vogel heb gezien,' zei Mark 's avonds achteloos. Karel keek op uit zijn Fiscaal Recht. Hij trok het gezicht van de begrijpende vader wie geen zee te hoog gaat. `Het was een neushoornvogel,' zei Mark. `Een wat?' vroeg Karel schril. `Een neus-hoorn-vogel,' zei Mark. `Vanwege die hoorn natuurlijk. D'r zijn een hoop soorten van. De mijne komt uit ZuidoostAzie. Thailand, Maleisie, Indonesia.' zei Karel. 'Allicht. Die kwam even overwippen omdat in onze boomgaard de appels rijp zijn.' Mark keek zijn vader onbewogen aan. 'Ik heb een fotocopie gemaakt. Wil je hem zien?' Hij stak Karel het papier toe. Karel bekeek de foto grondig. Mark nam de tijd om te genieten van zijn sprakeloosheid. "t Zou wel aardig zijn als je me de volgende keer meteen geloofde. Dat spaart een hoop tijd.' Karel knikte wezenloos. `Wat een engerd,' zei hij. "t Is een vruchteneter,' zei Mark, 'die doet niemand kwaad.'
1

7

Karel gaf de fotocopie terug. Indrukwekkend,' zei hij. 'Maar weet je zeker dat je die vogel nooit eerder op een plaatje hebt gezien? Een geheugen is een raar ding, hoor.' Mark bloosde hevig. Denk jij nog steeds...' `Ik hou 't nog steeds voor mogelijk dat je het beest uit je geheugen hebt opgediept. Dat ie in je hoofd zat en niet in de boomgaard.' Mark keek hem verwonderd aan. `Waarom zoek je zo'n rare oplossing?' vroeg hij. "t Is nu toch veel waarschijnlijker dat hij er echt zat? Hij kan ontsnapt zijn. We hadden vorig jaar een papegaai in de tuin. Die kwam uit Zuid-Amerika.' Karel zweeg. Hij pakte Fiscaal Recht en legde het weer neer. Hij poetste zijn bril, snoot zijn neus en krabde op zijn hoofd. 'Ik wil die tentoonstelling van jou eens op mijn gemak bekijken. Ga je mee?' Hij stond op. `We kunnen beter een keer bij daglicht...' zei Mark. `Nee,' zei Karel. '1k ben erg benieuwd.' Ze beklommen de zoldertrap. Karel drukte op een schakelaar en een tiental neonbuizen floepte aan. De zolder baadde in het vale licht dat alle geheimzinnigheid doodt. Ze liepen langs de wanden en de aardappelkisten en ten slotte keken ze omhoog langs de vlaggernast. `Weet je zeker dat ie daar veilig staat?' vroeg Karel. "t Is heel licht hoor,' zei Mark. `Waarom heb je hem op de vlaggemast gezet? Is het een vogel?' Mark keek omhoog. 'Zie jij er een vogel in?' Karel haalde zijn schouders op. `Ik vond dat ie hoog in de lucht moest,' zei Mark. Ze zwegen. Ze gedroegen zich stijfjes alsof ze niet op hun eigen zolder waren. Ze zetten hun schoenen zacht op de vloer en hielden ongemerkt hun adem in, alsof ze iets stiekems deden. `1k vind het beklemmend,' zei Karel. 'Alsofdie dingen de zolder in beslag hebben genomen.' Hij keek peinzend naar het gebeeldhouwde schild. Eerst naar de man met de aap, toen naar de man met de vogel. `Je zou kunnen zeggen,' zei Mark, om zijn vader voor to zijn, `dat ik de neushoornvogel daar voor het eerst heb gezien, maar...' riep Karel uit. `Je had hem dus toch in je hoofd!'
i

8

`Volgens mij is er iets met jonw hoofd,' riep Mark kwaad. `Waarom wil je dat ik het beest heb verzonnen? Dat is toch veel griezeliger?' `Als ie er echt zat, is het ook griezelig,' zei Karel zacht. Mark aaide met een vinger over de houten vogel op het schild. `Het is toeval,' zei hij. 'Het beest is ontsnapt uit een kooi en toevallig staat dezelfde vogel op dit schild.' Karel knikte. 'Ik vind dat soort toeval griezelig. Ik hou er niet van!' Hij keek naar de top van de viaggemast. 'Het wordt misschien tijd dat ik je iets vertel over mijn vader en over de spullen bier.' Mark knikte. Ze gingen naar beneden. Karel schonk een biertje in en hapte in het schuim. 'Ik weet niet veel,' zei hij, 'en wat ik weet heb ik van horen zeggen. Die dingen op zolder komen van Borneo. Ik ben zelf op Java geboren, in Buitenzorg, vlak bij Batavia, eh, Jakarta. Vlak na mijn geboorte gingen wij naar Pontianak op Borneo. Een jaar later vielen de Japanners binnen. Mijn moeder vluchtte vlak voor de inval met mij naar Singapore, per schip, en vandaar naar Australia, waar we tot het einde van de oorlog hebben gewoond. Mijn vader bleef in Pontianak en vluchtte na de Japanse inval het binnenland in. Het binnenland van Borneo is oerwoud en verder niks. Mijn vader is nooit teruggekomen, maar wel zijn er na de oorlog vanuit het binnenland spullen naar Pontianak verstuurd, dat wil zeggen, meegegeven aan Chinese handelaren en door hen op ons oude adres afgeleverd. Men nam aan dat die zendingen van mijn vader kwamen en dat hij op dat moment nog leefde, maar niemand wist waarom hij niet uit het oerwoud kwam. Mijn moeder dacht dat hij daar door "inlanders" om een of andere reden gevangen werd gehouden. Ik heb dat als kind heel waarschijnlijk gevonden, maar later niet meer. Waarom zouden zijn cipiers hem toestaan allerlei kunstzinnige voorwerpen te versturen? Ik ben gaan geloven dat hij nog wat jaren na de oorlog in leven was, maar dat hij Been zin had om terug te keren. Toen de zendingen ophielden, nam men aan dat hij dood was en over zijn
1

9

dood vertelde mijn moeder mij griezelige verzinsels. De inwoners van Borneo stonden bekend als onverbeterlijke koppensnellers, ik kan even niet op hun naam komen, eh Dayaks, zo heten ze. Nou ja, je begrijpt wat mijn moeder zich in haar hoofd haalde, maar de waarheid is dat niemand weet hoe mijn vader is gestorven. En zelfs niet of mijn vader is gestorven.' Karel aarzelde. Hij keek Mark niet aan. 'Ik praat er niet graag over. De gedachte dat mijn vader in dat oerwoud misschien op een ellendige manier is omgekomen of misschien onder onvoorstelbare omstandigheden nog in leven is... ik kan er niet goed tegen.' `Nou ja,' zei Mark, 'dal laatste is erg onwaarschijnlijk.' `Ja,' zei Karel. Natuurlijk.' Hij keek vlug naar Mark, liet zich achterover zakken en nam een slok van zijn pils. `Ik wist niet dat je daaraan twijfelde,' zei Mark. `Er is een brief van hem bewaard gebleven,' zei Karel. Die is geschreven toen ze op Java woonden, voor mijn geboorte. Die brief geeft mij te denken. Ik ken hem gedeeltelijk uit mijn hoofd. Hij gaat zo: Lieve Jenny, Je schryven van gisteren ontving ik in besten dank en gevoel ik zoo geheel met je mede. Maar als je kon beseffen voor welke moeilykheden ik soms kom te staan, dan zou je met my eerder medelyden hebben. Om de goede verstandhouding erin te houden in de Maatschappy geeft mij vaak veel hoofdbrekens. Geloof my, als ik je zeg, dat ik het geweldig druk heb en myn hoofd barst van pyn soms van overspanning.' Karel zweeg. Ja, en?' vroeg Mark. `Ik denk dat deze man een aanleiding zocht om te vluchten en dat er een hoop nodig is om hem van zijn vlucht te laten omkeren. Hij zou nog in leven kunnen zijn.' `Kan dat niet worden uitgezocht?' vroeg Mark. `Hoe dan? Je hebt Been idee van Borneo. Dat is zo'n verschrikkelijk groot eiland en overdekt met oerwoud. Ik heb gehoord dat het zo eindeloos en zo verwarrend is, dat zelfs Dayaks er kunnen ver20

dwalen. Ach wat!' Karel wapperde geirriteerd met een hand langs zijn gezicht. `Die man is dood. Zo zeker als wat. Is er iets op de televisie?' Mark keek hem ontzet aan. 'Ben je al klaar?' vroeg hij. `Ja,' zei Karel. 'Meer weet ik niet.' Hij drukte het televisietoestel aan, ging zitten en probeerde zich te concentreren op de ontplof fende automobielen, stervende boeven en ontluikende liefdes. `Okee,' zuchtte Mark. 'Ik zoek 't zelf wel uit.' De volgende dag ging Mark meteen vanuit school naar de bibliotheek. Hij trok er alle boeken over Borneo uit de kast en installeerde zich aan tafel. Pas toen hij Lien minuten over de boeken gebogen zat en zich nog steeds niet kon concentreren, begreep hij dat zijn hart niet zozeer voor Borneo klopte als wel voor het Indische meisje. Hij hoopte dat ze zou komen en meer dan een keer naar hem zou glimlachen. Hij legde zijn handen tegen zijn oren en dwong zichzelftot lezen. De inwoners van Borneo heten inderdaad Dayak (zonder s), maar dat is een verzamelnaam voor tientallen volken en volkjes, zoals de Kayan, de Murut, de Iban, de Kenyah, die verschillende talen spreken, waarvan alleen het Iban op Maleis lijkt. Dayak-volken kunnen elkaar evenmin verstaan als wij de Fransen. Hun culturen verschillen onderling sterk, maar er zijn overeenkomsten. Ze waren allen tot voor kort koppensnellers en zij wonen in longhouses', lange huizen dus, gebouwd op palen. Ze wonen met twintig, dertig en meer gezinnen onder een dak. Mark werd zachtjes op zijn schouder getikt. Hij keek op. Het Indische meisje stond naast hem en glimlachte. 'Dag,' zei Mark. Hij schudde zijn hoofd omdat hij even niet wist of hij dit werkelijk meemaakte. 'Het gebeurt in je hoofd,' hoorde hij zijn vader zeggen. Het meisje legde een vinger op de bladzij voor hem. `Mijn grootmoeder was van Borneo,' zei ze. Mark keek haar sprakeloos aan. `Ze heette Laja,' zei het meisje. `Ze was Iban.' Toen ging ze met haar eigen boeken aan tafel zitten, alsofze niets bijzonders had gezegd. Mark probeerde te lezen, maar het lukte niet meer. Hij moest
2I

telkens naar het meisje kijken en hij schaamde zich daarvoor. Hij wilde niet zo'n jongen zijn die almaar keek. `Heb je wel es van de neushoornvogel gehoord?' vroeg hij zakelijk. `Nee,' zei ze. `Ze komen op Borneo voor,' zei Mark. `Ik weet niet,' zei het meisje. 'Ik ben er nooit geweest.' `0,' zei Mark. 'Jammer.' Hij boog zich over een boek en deed of hij las. Was hij maar een vlotte prater, voor heel even. Je had van die jongens. Hij keek weer en ze zag het. Hij voelde dat zijn kop knalrood werd. 'Ik... eh... ik heb thuis een hoop dingen uit Borneo,' stotterde hij. 'Van m'n grootvader.' `He?' riep het meisje uit. 'Is jouw grootvader ook van Borneo?' `Nou ja,' zei Mark. 'Hij wOonde op Borneo en hij heeft allerlei dingen verzameld.' Het meisje stond op en ging naast hem zitten. 'Gob,' zei ze. `Wat toevallig.' `Ja,' zei Mark. Hij keek even in haar bruine ogen en wist meteen niets meer te zeggen. `Mijn grootvader was van Java,' zei ze. 'Hisj is op Java met mijn grootmoeder getrouwd. Mijn moeder is daar geboren en mijn vader kwam uit Amsterdam. Ik weet niet veel van mijn grootmoeder. Ik weet alleen dat ze Iban was en dat ze tot haar dood rare woorden bleef gebruiken die uit het Iban kwamen.' Het meisje lachte. 'Ik heet Yvonne,' zei ze. `Ik heet Mark,' zei Mark. Hij bladerde verlegen in zijn boek. Haar gezicht was dichtbij, hij durfde niet opzij te kijken. `Ik zou 't best willen zien,' zei Yvonne. `Wat?' `Borneo,' zei Yvonne. `0,' zei Mark. 'Dm wordt moeilijk.' Yvonne was een tijdje stil. `Mijn grootmoeder heeft altijd haar best gedaan een echte Javaanse te zijn,' zei ze toen. `Zoals mijn moeder haar best doet een Nederlandse te zijn.' Ze stond op en liep terug naar haar boeken.
22

Mark zette zijn boeken terug. Hij vroeg zich of wat onwaarschijnlijker was: een neushoornvogel in de boomgaard of Yvonne met haar Dayak-grootmoeder die hij toevallig tegenkwam. Wat zou Karel van dit toeval vinden? Thuis ging hij meteen naar de zolder. Hij liep stil langs de aardappelkisten. Hij streek zo nu en dan met een vinger langs een beeldje. `Wat mooi,' zei hij hardop. `Wat maken die mensen mooie dingen.' Zo had hij ze nog niet eerder bekeken. Hij had ze vreemd gevonden en geheimzinnig. Aan `mooi' had hij niet eerder gedacht. Hij keek naar de vlaggemast. Zijn mond viel open. "t Is een beest,' zei hij. 'Een ondeugend beest.' Hij ging op de grond zitten en probeerde te bedenken waarom hij er een beest in zag, maar hij kwam er niet achter. Toen hij zijn vader hoorde thuiskomen, ging hij naar beneden. `Neushoornvogels, Dayak-grootmoeder,' dacht hij onderweg. 'Ik vertel hem niks meer.' Karel stond plotseling naast hem. 'Ik heb nieuws,' zei hij. `Ga je mee naar de keuken?' Mark liep mee. `Ik heb het ministerie van Landbouw opgebeld,' zei Karel in de gang. `0,' zei Mark. `Leuk.' Karel schoot in de lach. 'Help je even? Het is al laat.' Mark grabbelde geroutineerd wat aardappels bij elkaar en begon in de keuken te schillen. `Het ministerie van Landbouw gaat over de wet op de bescherming van uitheemse diersoorten,' vertelde Karel. Hij waste groente in de gootsteen. 'Een neushoornvogel is een beschermde uitheemse vogel die niet in Nederland mag worden ingevoerd. Ook niet door dierentuinen. Snap je?' Karel keek naar Marks schillende handen. 'Het ministerie van Landbouw controleert of die beesten niet stiekem worden ingevoerd. Daar hebben ze inspecteurs voor. Luister je?' Mark knikte. `Goed, ik heb zo'n inspecteur gesproken. Ik vroeg wat voor uitheemse dieren illegaal worden ingevoerd.
23

"Papegaaien," zei hij, "apen, zangvogeltjes, vissen, schildpadden, slangen, nou ja, een hele rij." "Waar gaan die dieren naar toe?" vroeg ik. "Die gaan of direct naar de zogenaamde liefhebber, of via een dierenhandelaar." "Is de neushoornvogel een beschermde vogel?" "Zwaar beschermd." "Heeft u wel eens smokkel van de neushoornvogel meegemaakt?" vroeg ik. Daar moest ie een tijdje over nadenken. "Ik was er zelfniet bij," zei hij toen, "maar ik weet van een geval op Schiphol. Dat ging om drie neushoornvogels. Het zullen wel Afrikaanse zijn geweest." "Maar dat weet u niet zeker?" "Nee." "Als ik u vertel dat er een Aziatische neushoornvogel, de zogenaamde gewone neushoornvogel, de Buceros rhinoceros, in onze boomgaard zit, wat denkt u dan?" Er viel een lange stilte. "Die zal het wel koud hebben," zei hij. "Het is verdomme al oktober. Dat beest moet onmiddellijk worden gevangen." "Hoe doe ik dat?" vroeg ik. "Dat kunt u niet, daar moet u deskundige hulp bij halen." "Waar haal ik die?" De inspecteur schoot in de lach. "Die is er niet!" riep hij.' Mark keek zijn vader verbaasd aan. `Echt? Of verzin je dat?' `Wacht,' zei Karel, `ik ben nog niet klaar. "U kunt advies vragen van het vogelopvangcentrum in Bergen, misschien komen ze zelf. Anders probeert u de stichting AAP in Amstelveen, die vangen ook papegaaien op en dergelijke." "U komt zelf niet?" "Nou." Hij bromde iets dat ik niet verstond. "Ik ben wel nieuwsgierig. Ik zou bij u in de buurt wel eens rond willen kijken. D'r moet een `liefhebber' zitten. Mag ik uw adres?" "Nee," zei ik. "Ik moet eerst met m'n zoon overleggen." "0," zei hij. "Maak wel haast, want na een nachtvorstje is dat beest kapot."
24

"Okee," zei ik, "ik maak haast." ' Karel keek Mark aan, toen weer snel naar de groente. `Had ik me d'r niet mee moeten bemoeien?' vroeg hij. juist wel,' zei Mark. 'Hartstikke goed, maar...' P.?' `Ik ben blij dat je me gelooft.' `Maar?' `Nu twijfel ik zelf een beetje.' Karel smakte de groente in een vergiet en plofte tegenover Mark in een stoel. Hij stroopte zijn mouwen op. 'Ik wil dat beest zien, verdomme,' gromde hij. 'Ik blijf morgen thuis en ik ga op wacht zitten in de boomgaard.' Mark grinnikte. `Waarom lach je?' vroeg Karel grimmig. Mark haalde zijn schouders op. Hij keek Karel aan. Hij wilde hem een kus geven, maar deed het niet. Hij keek naar Karels ernstige kop en zijn opgestroopte mouwen. Hij begreep dat hij zijn vader niet Langer ongerust moest maken met gebeurtenissen die hij zelf niet kon verklaren. Hij geloofde niet aan een binnengesmokkelde en ontsnapte vogel of een liefhebber' in de buurt. Het zat anders. `Pa,' zei hij. 'Ik vind het hartstikke aardig van je...' `Maar?' maar gewoon naar kantoor morgen.' `Mmm,' zei Karel. 'Dm maak ik zelf wel uit.' Het ging slecht op school. Van huiswerk doen kwam niets meer. Mark had het wel in de gaten, maar hij kon er niets aan veranderen. Het leek of niemand iets belangwekkends te zeggen had. Hij had moeite wakker te blijven tijdens de lessen. Na schooltijd haastte hij zich naar de bibliotheek en studeerde. Zijn hoofd raakte vol van de wonderlijke gewoonten en rituelen van de Dayak en toch stelden de boeken hem teleur. Ze vertelden veel, maar hij kwam niet aan de weet hoe het voelde een oerwoudbewoner te zijn. Yvonne was soms wel en soms niet in de bibliotheek. Hij zei haar gedag en zij glimlachte lief, maar verder gebeurde er niets. Hij was verliefd, maar wilde dat niet laten merken. Hij had Yvonne verteld
25

over de neushoornvogel in de boomgaard en zij had het niet gek gevonden. Op een dag kwam ze naast hem staan. `Wist jij...?' vroeg ze. `Wist jij dat er een land bestaat dat zich "Het land van de neushoornvogel" noemt?' `Nee,' zei Mark. Hij was geschrokken zonder dat hij wist waarom. 'Welk land?' `Sarawak,' zei Yvonne. `Sa-ra-wak.' `Zell' bedacht?' vroeg Mark. `Ik kan het aanwijzen op de kaart. Je zult ervan opkijken.' Yvonne legde een wereldatlas op tafel en begon te bladeren. Ze schoof Mark de kaart van Indonesia toe. 'Dam,' zei ze. Ze wees. `Borneo?' vroeg Mark. `Een stukje Borneo. Kijk, het ligt in het noorden. Het eiland is verdeeld in een Indonesisch deel, dat beet Kalimantan en een paar Maleisische delen, Sabah en Sarawak. En dat daar, Brunei, is zelfstandig.' Mark keek. 'Sarawak,' mompelde hij. `Nooit van gehoord.' `Het land van de neushoornvogel,' zei Yvonne. `Ze hebben een neushoornvogel in hun wapen.' `Hoe weet je dat?' `Gelezen op het Tropeninstituut.' `Hebben ze daar een bibliotheek?' Yvonne knikte. 'En het is vlak bij Artis,' zei ze stralend. `Wat bedoel je daarmee?' Yvonne's gezicht betrok. '0, niks,' zei ze. `Misschien weet ik wat je bedoelt,' zei Mark. 'Ik heb alleen geen zin om het te zeggen.' Yvonne klapte de atlas dicht en keek naar het omslag. `Zullen we samen gaan?' vroeg ze. 'Naar Artis en het Tropeninstituut?' `Okee,' zei Mark. `Wanneer?' `Morgen?' `Goed. Wat doen we nu?' Yvonne keek hem onzeker aan. `Moet ik nu alles verzinnen?' `Zullen we een eindje gaan lopen?' vroeg hij. `Ja,' zei ze met een zucht. Ze liepen zwijgend door Alkmaar. Mark stak hoog boven Yvon26

ne uit waardoor het niet eenvoudig was losjes een gesprek te beginnen. Ze keek hardnekkig naar de stoep. `Op wat voor school zit je eigenlijk?' riep hij naar beneden. `De Pabo,' zei Yvonne. 'Eerste jaar.' `Leuk?' `Gaat wel boor.' Het werd weer stil. Mark schudde zijn hoofd. Het enige dat hen bond was een eiland in de tropen en wat had je daaraan in Alkmaar? `Verlang je wel es naar Indonesia?' vroeg hij. `Welnee,' zei Yvonne. 'Ik ben er nooit geweest.' `Ook niet nieuwsgierig?' Jawel, ik hou van de natuur... ik eh, ik maak een scriptie over het tropisch regenwoud.' Mark stond stil. Yvonne keek omhoog naar zijn gezicht. `Wat gebeurt er met ons?' stamelde hij. 'Het is veal te toevallig allemaal. Die term "tropisch regenwoud" kom ik voortdurend tegen. Jouw grootmoeder, mijn grootvader, de neushoornvogel, ze hebben allemaal in het tropisch regenwoud geleefd.' Yvonne lachte. 'Hou je hoofd koel,' zei ze. Mark keek naar Naar vrolijke gezicht. Wind jij 't niet vreemd?' vroeg hij. Yvonne haalde Naar schouders op. De klokken van de waag op de Kaasmarkt tingelden. Mark voelde Yvonne's hand tegen zijn wang. Pieker niet zo,' zei ze. 'We gaan lekker allerlei dingen samen uitzoeken. Da's toch leuk?' Mark knikte. 'Vertel es wat van het tropisch regenwoud,' zei hij. "t Gaat er vast niet goed mee, he? Allemaal rampspoed zeker?' `Ja,' zei Yvonne. 'Allemaal rampspoed. Alles wordt in een reuzenvaart omgehakt, ik weet niet hoeveel hectare per dag.' `Bah!' riep Mark. 'Ik word er zo moe van. Ik kan die verhalen niet meer horen!' `Als wij de wereld nou es verbeterden,' zei Yvonne. `Ik kijk wel uit,' zei Mark. Het begon te regenen. De wind blies guur door de nauwe straatjes. `Atoomraketten, gifbelten, zure regen, eh, tropische regenwou27

den, ik word er gek van. Proberen ze d'r wat aan te doen?' `Jawel,' zei Yvonne. 'Het Wereldnatuurfonds steunt reservaten waar niet gekapt mag worden, of in ieder geval niet op grote schaal. En, hoe heet het, als het niet om het winnen van landbouwgrond gaat, maar om commerciele houtkap, moet er selectief worden gekapt. Dat betekent dat ze alleen de dikke bomen kappen en de dunne laten staan. Maar als het om landbouwgrond gaat, hakken ze Mies om.' selectieve kappen, daar heeft `0,' zei Mark. Hij dacht na. de neushoornvogel weinig aan. Die heeft hele dikke, ouwe bomen nodig.' `Hoezo?' `Omdat ie een idiote manier van broeden heeft,' zei Mark. Hij rilde. Het regenwater droop van zijn nek naar zijn rug. of eigenlijk, zij broedt in boomholten, maar ze kan zo'n gat niet zelf hakken, zoals een specht. Ze is aangewezen op natuurlijke holten. Het is een groot beest, dus het moet een flink gat zijn. Ze moet dus een enorme boom hebben, die op zijn retour is, snap je, met flinke uitgerotte gaten erin. Als je juist die emit selecteert, kan ze nergens terecht.' Yvonne veegde haar natte haren uit haar gezicht en drukte haar kraag tegen haar hals. Ze sprong om een plas te ontwijken. 'Het voorkomt dat de grond kaal achterblijft,' zei ze. 'Het is een goeie maatregel om de erosie tegen te gaan, maar er zijn op Borneo bij voorbeeld hele gebieden waar de orang-oetan zich niet kan verplaatsen omdat de bomen te dun zijn om zijn gewicht te dragen.' "t Is dus allemaal niks,' zei Mark. `Alles moet plat. Lekker overzichtelijk.' Daarom gaan wij de wereld verbeteren,' zei Yvonne. `Wie een boom omhakt, wordt onthoofd.' Mark schoot in de lach. Uit zijn haar schoot een fontein regendruppels alle kanten op. Ze stonden stil en keken elkaar vrolijk aan. 'We worden een beetje nat,' zei Mark terwijl het water over zijn gezicht liep. `Geeft niet,' zei Yvonne. 'Het is lekker rustig geworden op straat.' Ze liepen verder. Mark liet zijn rechterhand langs zijn zij bungelen. 'Foch jammer,' zei hij. 'Je zou tenminste iets te doen hebben
28

als je geloofde dat je de wereld kon verbeteren. Maar dat is zo volslagen belachelijk. Alles is belachelijk. Vind je niet? Solidair zijn met de derde wereld, milieubewust leven, nou ja, noem nou es iets dat niet belachelijk is.' Yvonne pakte zijn hand. `Dit,' zei ze. Mark keek recht voor zich uit de regen in en voelde haar hand koud en nat in de zijne. Hij wist niets to zeggen. Hij was vergeten waar het over ging. Belachelijk! Alsofhij voor het eerst een meisje aanraakte! Nee maar, Mark Zevenster geheel in de war van een handje! `Je moet me iets vertellen,' zei hij. Hij schraapte zijn keel. Terlijk zeggen. Wat wind je van mijn verhaal over de neushoornvogel?' Haar duim streelde over zijn wingers. `Maak je geen zorgen, Mark,' zei ze. Hij keek opzij, maar hij kon achter haar natte haren haar gezicht niet zien. `Ik wil graag weten wat je ervan vindt,' zei hij. `Je zag een vreemde vogel,' zei ze, `meer niet.' Ze tilde zijn hand naar haar mond en drukte er een kus op. Mark sloeg zijn andere arm om haar schouders en drukte haar tegen zijn kletsnatte jas. `We zoeken alles uit,' fluisterde Yvonne. 'We zoeken uit wat de dingen op jouw zolder betekenen. Vooral dat ding op de vlaggemast. Je bent niet gek, heus niet.' Mark rilde. `Wat is er?' vroeg Yvonne. Mark keek haar aan. 'Hoe weet ik dat jij bestaat?' vroeg hij. Yvonne schaterde om zijn sombere gezicht. kun je nooit weten!' giechelde ze. Ze zoende hem uitbundig. 'Ik heb nog nooit zo'n lieve jongen meegemaakt als jij,' zei ze een beetje buiten adem. `Lief?' vroeg Mark verbaasd. `Ja,' zei ze. 'Maar ik moet weg. Morgen gaan we naar Amsterdam. Okee?' Ze spraken een tijd af, toen gingen ze uit elkaar.

29

In de weken en maanderi die volgden verslond Mark alle boeken en artikelen die over neushoornvogels of Dayak gingen. Nooit eerder was hij van verliefdheid zo leergierig geworden. Hij leerde Maleis. De taal vloog hem aan alsofhij een kleuter was die zijn moedertaal leerde. Hij stak ook heel wat op van een van de Dayak-talen: het Iban, dat op het Maleis leek. Op school baarde hij opzien toen hij een Griekse tekst per ongeluk in het Maleis vertaalde en zijn vergissing pas merkte toen de leraar Grieks naar hem uitviel om zijn `smakeloze grap'. `Maleis?' riep de man na zijn uitleg. 'Maar jongen, dat is toch geen examenvak!' Geen gekke opmerking, vooral omdat Mark in de examenklas zat. Bij het eerste, schriftelijke schoolonderzoek kreeg hij de ene verpletterende onvoldoende na de andere. Zijn vader haalde zich een longontsteking op de hals omdat hij een regenachtige dag in de boomgaard doorbracht om de neushoornvogel to betrappen. Hij was geruime tijd gevloerd, waardoor Marks opzienbarende schoolprestaties nauwelijks tot hem doordrongen. Wind je het erg als ik zak?' vroeg Mark op een keer in het ziekenhuis. `Ach nee,' zei Karel met een koortsige blik, `maar jij zakt niet.' Toen Karel was uitgekuurd en thuis nog wat naziekte, praatten ze wel eens over de stand van zaken. Karel wilde niet graag over neushoornvogels horen, maar Mark kon zijn mond niet houden. `Ik denk dat ie de winter wel doorkomt,' vertelde hij bij zo'n gelegenheid. 'Hij heeft zich ingemetseld.' `Wat?' vroeg Karel. Hij keek paniekerig over zijn bril. `Je hoeft er niet voor naar buiten. Ik leg 't je wel uit.' `0,' zei Karel. `Herinner je je dat grote gat in de linde voor het huis?' vroeg Mark. `Daar zit ie in.' `0,' zei Karel. 'Maar ik kan hem zeker niet zien?' `Ik ook niet,' zei Mark. zei Karel. `Hij heeft het gat namelijk dichtgemetseld,' vertelde Mark.
30

Karel zette nadrukkelijk zijn bril of en zuchtte diep. 'Halfsteens?' vroeg hij. 'Of degelijk, met spouw?' Mark schoot in de lach. 'Nee, gewoon van klei en poep. Het is eigenlijk broedgedrag. Een neushoornvogelvrouwtje metselt zich in, in haar broedhol en laat een smalle spleet open. Door die spleet wordt ze door het mannetje gevoerd tot de jongen groot zijn. Nu is onze linde dus dichtgemetseld op een smalle spleet na en ik voer hem, door die spleet. Ik denk niet dat ie broedt, hij overwintert.' Karel stak zijn hand op. `Je kunt hem niet zien, zei je. Het kan dus zijn dat je een leeg gat aan het voeren bent.' Mark keek hem met open mond aan en schudde ongelovig zijn hoofd. 'Ik ben niet achterlijk,' zei hij. `Nee, nee, zeker niet,' zei Karel haastig. Hij zette zijn bril op en greep naar een boek. `Neushoornvogels zijn ook niet achterlijk, ook al voeren ze wel eens een leeg gat,' zei Mark. `Wat!' riep Karel. Jongen, echt, je praat wartaal. Verdomme nog aan toe! Kan het nou es afgelopen zijn met die neushoornvogelcultus?' Een week later lag Karel weer in het ziekenhuis, nu met een dubbele beenbreuk, nadat hij had geprobeerd in de lindeboom te klimmen. Zo ging de winter snel voorbij. Samen met Yvonne bezocht hij het Tropeninstituut, Artis en de Artis-bibliotheek. Ze praatten, liepen en vreeen. Ze praatten het liefst over boeken en hoe meer Mark ontdekte, hoe meer Yvonne hem aanmoedigde verder te lezen, meer feiten te verzamelen. Het duizelde hem ten slotte. De verre, vreemde wereld woedde in zijn hersenen. Als hij thuis uitkeek over de groene, platte polder, zag hij oerwoud, bevolkt door vreemd geklede mensen met uitgerekte oren en wonderlijke tatoeages. Hij hoorde boven het gemekker van de kleumende schapen hun eentonige gezang en het gestamp van hun voeten op de houten vloer van hun longhouses.

3

2

In het voorjaar brak de neushoornvogel uit zijn zelfgebouwde gevangenis in de linde. Hij viel voor Marks voeten op de grond, stijf van het Lange stilzitten. Hij hipte log bij Mark vandaan, klapwiekte moeizaam de lucht in en loeide rond het huis, waarbij hij langzaam hoogte won. Het was zo'n morgen waarop de helblauwe lucht pijnlijk afstak tegen de hardgroene weilanden. De zwaluwen waren nog niet terug uit Afrika, maar de dansende muggen smoesden al angstig over hun komst. Mark liep om de boerderij heen om de vlucht van de neushoornvogel to volgen, maar die was op onverklaarbare wijze verdwenen. Hij staarde over de velden naar de stille molen tot er een schaduw over het land viel. Er stak een wind op die de populieren liet zwiepen. Mark keek op en zag een enorme vogel, met vleugels zo breed als een wolk, die statig naar beneden zakte. Het beest hield zijn huiveringwekkende klauwen gereed voor de landing. Twee felle ogen keken langs een kromme snavel naar het landingsterrein: het weiland tussen de molen en de boerderij. Mark liep krom tegen de windvlagen in naar de rand van het erf en hield zich vast aan de omheining. De vogel was nu zo laag dat de molen achter hem schuilging. De wind joeg de dauw van het gras spetterend in Marks gezicht. De vogel landde. Hij huppelde nog wat na, stond toen stil met wijd gespreide vleugels, die hij ten slotte plechtig dichtvouwde op zijn rug. De wind ging liggen. Het schelle Westfriese licht nam de vogel glanzend in het landschap op, alsof hij er hoorde. Het dier wierp een schaduw zo groot als een half voetbalveld. `De Garuda,' fluisterde Mark. die de slangen van het kwaad bestrijdt.' Hij was niet verbaasd, want hij verwachtte al maanden dat er iets zou gebeuren. De neushoornvogel kon niet voor niets zijn geko32

men. Hij was een teken, een voorteken in dit geval. Het verbaasde hem wel dat er een trapje uit de buik van de Garuda zakte. Dit is onwaarschijnlijk!' riep hij geschrokken uit. De vogel bleef roerloos staan. De trap schitterde in de zon. Mark klom over de omheining en liep ademloos naar de vogel toe. `Kemana?' riep hij naar de kop, maar de Garuda gaf geen antwoord. Het was een huiveringwekkende vogel, maar Mark voelde geen spoortje angst. Hij draaide zich om. De boerderij stond er stil bij. De verdwaalde postduif zat op het dak. Karel scharrelde in de keuken. `Dag,' fluisterde Mark. `Mask je geen zorgen.' Hij beklom de trap en ging door een poort van glanzende veren de buik van de Garuda binnen. 'Ik lijk verdomme Nils Holgersson wel,' mompelde hij. Hij moest aan het schemerdonker wennen, maar toen zag hij een tamelijk grote ruimte voor zich waarin een stoel stond. Hij ging erin zitten. Naast de stoel zat een patrijspoort zonder glas. Hij keek naar buiten en zag zijn vader leunend op een kruk door de tuin kreupelen: een blik naar links en hij zou de Garuda zien staan, maar Karel keek naar de grond. Even later verdween hij achter de boerderij. De trap gleed de Garuda binnen. Door de patrijspoort zag Mark een vleugel uitklappen. De vogel nam een korte aanloop en sprong de lucht in. De vleugel duwde met elke slag duizenden kilo's lucht naar beneden, waardoor het vogellichaam de ruimte beklom als een trap. Geleidelijk ging het klimmen over in glijden. De vleugel duwde niet meer, maar zwiepte. Ze bevoeren de lucht zoals een zeilschip het water. De polder lag groen en grijs geblokt in de diepte. De vaarten sneden als messen door de tere velden. Het IJsselmeer kwam in zicht. Het leek een glasplaat die op de aarde was gelegd door een precieze puzzelaar. De Garuda steeg. Flarden mist trokken aan de patrijspoort voorbij. De mist verdikte zich tot wolken, waardoor er minutenlang geen uitzicht was, tot de reuzenvogel de wolkenlaag had doorboord en de ruimte binnengleed. Er was daar niets anders to zien 33

dan een felblauwe hemel en een witte hemelbodem van wolken. Het licht was er scherper dan Mark het ooit had gezien en de leegte was adembenemend. Hij wendde zijn hoofd af, want soms is schoonheid meedogenloos. Mark keek rond in de buik van de Garuda. Voorin stonden een stel stevige houten kisten en achterin, waar vermoedelijk de staart van de Garuda begon, zat de neushoornvogel op een stok. In het halfduister kon hij nog net het geel en rood van de snavel en de hoorn onderscheiden. Mark zuchtte opgelucht; het beest was eindelijk goed onderdak. Jammer dat Yvonne er niet bij was. Jammer dat hij zijn vader niet kon geruststellen. Of zouden ze begrijpen dat hij op weg moest om de chaos in zijn hoofd op orde to krijgen? Hij keek nog Lange tijd uit de patrijspoort. Waar het wolkendek even openbrak, zag hij stukjes Europa onder zich door glijden. Het werd snel donker, omdat degene die naar het oosten reist de nieuwe ochtend tegemoet gaat. Toen er geen sprankje zonlicht meer achter de horizon kierde, viel hij in slaap. Toen Mark wakker werd, vloog hij boven een woestijn. De lucht was onbewolkt en de zon stond laag aan de oostelijke hemel. Hij had honger. Hij keek belangstellend naar de kisten voor in de Garuda en liep er met onzekere luchtbenen naar toe. Boven op de linkerkist lag een in elkaar geniet boekje waarop in het Maleis stond: Vianwijzingen'. Mark sloeg het open. Het was een soort gebruiksaanwijzing. Mark zag bij het doorbladeren al een stuk of tien onderwerpen, maar bij het kopje `voedsel' stopte hij. Het onderwerp was onderverdeeld in a voedsel in de Garuda; b voedsel op Peucang. Hij concentreerde zich op punt a. `Voedselpakketten voor in de Garuda bevinden zich in kist 1, links bovenin. Thee en koffie bevinden zich in twee verschillende thermosflessen, eveneens in kist I, naast de voedselpakketten. De thermosfles met de rode dop bevat thee, de thermosfles met de blauwe dop bevat koffie. Bedankt voor je aandacht.' `Geen dank,' mompelde Mark. Hij tilde het deksel van kist i op 34

en vond de pakketten. Hij pakje er een en nam de thermosfles met de rode dop. Aan het deksel van de kist hing een plastic beker. Hij liep met zijn spullen terug naar de stoel. In het pakket zaten broodjcs, een minuscuul pakje boter, een in plastic verpakt stukje kaas, smeerkaas en een kuipje jam. Verder een plastic bekertje met sinaasappelsap, een zakje poedermelk en zakjes suiker. `Niet gek,' zei Mark. Hij at en dronk. Toen hij naar buiten keek, was de aarde een stuk dichterbij gekomen. Er woei verbazend warme lucht de patrijspoort binnen. Mark snoofbehaaglijk en nestelde zich wat dieper in zijn stoel. De Garuda ging landen. Hij voelde het aan zijn oren. Hij keek uit de patrijspoort en zag de woestijn op zich afkomen. De Garuda landde vederlicht. Het leek of een lichte strandbal over mul zand stuiterde en deinend tot stilstand kwam. Er trok een rilling door het lijf van de Garuda en zijn vleugels klapten in. Mark had geen idee waar hij was, maar na enig nadenken hield hij het op het Midden-Oosten. Een Arabische woestijn. In de verte blikkerde een witte stad. Het was te ver weg om er leven in te zien. De Garuda bleef op veilige afstand. Hij keek naar de oeverloze woestijn, naar de lage zon. De aarde was bleek en hard. Hij voelde geen behoefte om uit te stappen. Het leek hem geen plek waar je gemakkelijk leven kon. 'Allah is groot,' mompelde hij, 'en streng.' Want zo zag het landschap eruit. Een mens voelde zich in deze hete ruimte nietig en God was geen lieve moeder die je bij de hand nam, maar een strenge heer die de mensen geselde met striemend zand. Hier hoorde die strenge God thuis, maar wat moest Hij in het vruchtbare Nederland? Of in het supervruchtbare Indonesia? `Misschien kan God beter wat meer thuis blijven,' mompelde hij suffig. Hij viel weer even in slaap. Hij werd wakker toen de Garuda opnieuw een aanloop nam en de lucht in sprong. Hij keek een tijdlang door de patrijspoort, en toen hij zich begon te vervelen, zocht hij in de kisten naar een boek. Maar het enige boek aan boord was een in het Arabisch geschreven koran en een Maleis uittreksel daaruit. Mark viel alras boven het heilige boek in slaap. 35

Mark sliep met onderbrekingen de hele dag door, zowel als de nacht die erop volgde en toen het licht werd, was de aarde van kleur veranderd. Hij was groen en grijs boven Nederland, geel en wit boven Arabie, nu was hij rood waar de begroeiing ontbrak. Mark zocht koortsachtig in het boekje met `aanwijzingen', omdat hij plotseling werd overvallen door een erg voor de hand liggende gedachte. Onder het kopje 'reisroute' vond hij een precieze beschrijving van de plek waar hij een landkaart kon vinden. In kist 2. Hij dook hem op en nam tegelijkertijd een voedselpakket en koffie mee. De kaart liet niet alleen Europa en Azie zien, maar gaf ook met een vette rode lijn aan welke landen de Garuda passeerde, waar tussenlandingen werden gemaakt en waar het reisdoel lag. Hij schonk beverig koffie in een bekertje, intussen starend op de kaart. Hij was natuurlijk het meest nieuwsgierig naar het reisdoel, maar hij wilde dat voor het laatst bewaren. Eerst probeerde hij vast te stellen waar hij was. Uit de patrijspoort kijken hielp niet, want je zag geen kustlijn of grens. Was hij boven India? Of nog verder. Hij mat de afstand tussen Amsterdam en Abu-dhabi tussen zijn wingers. Hij mat van Abu-dhabi naar India. Ze waren verder dan India. Thailand leek hem het waarschijnlijkste. Mark keek genietend naar buiten en zag donkergroen oerwoud met rode voren erdoorheen. Hier en daar kronkelde een schitterende rivier. De koffie smaakte hem geweldig. Hij at wat broodjes. Toen keek hij naar het reisdoel. Het viel hem tegen. Hij had gehoopt dat de reis rechtstreeks naar `Het land van de neushoornvogel' zou gaan, maar zo was het niet. Het werkelijke reisdoel zei hem weinig. Zijn teleurstelling was zo groot dat hij geen zin had om er langer over na te denken. Zijn enige hoop was het woordje `voorlopig'. Er stond `voorlopig reisdoel'. Het uiteindelijke reisdoel werd niet vermeld. Hij dacht liever aan de volgende tussenlanding in Singapore. Dat woord had een goede klank. Het deed hem denken aan zijn grootmoeder, die met kleine Kareltje via die stad de vrijheid had bereikt. Mark keek naar beneden. Ze vlogen over een grote stad, waarschijnlijk Bangkok, daarna kwam de zee. De golf van Thailand rimpelde als het voorhoofd van een baby. 36

De golf stond in open verbinding met de Zuidchinese Zee en was dus, anders dan het IJsselmeer, een echte zee. Waar waren de golven? Waar was het ruime sop? Het water was rustig, als een eendenvijver. Het zag eruit alsofje het met een wastobbe kon bevaren. Mark grinnikte. Hij wist beter. Hij wist hoe verschrikkelijk de tropische cyclonen hier konden huishouden. Ze vlogen over Maleisie. Na Kuala Lumpur begon de vogel te dalen. Singapore was niet ver weg. Mark ging rechtop zitten. Hij wist niet veel van Singapore, behalve dat het een zelfstandige stadstaat was, voornamelijk Chinees, rijk en streng. Streng voor handelaren en gebruikers van drugs, maar onbegrijpelijk vriendelijk voor handelaren in beschermde diersoorten, waarvoor Singapore het internationale centrum was. Met die handel werd evenveel verdiend als met de drugshandel, maar de risico's waren stukken kleiner. Een drugshandelaar kreeg de doodstraf, een dierenhandelaar een boete. Mark zag de stad in de verte. Een zee van wolkenkrabbers. Een uitbundige uitbarsting van ondernemingslust, zo iets als New York, maar het leek nog rijker, nog blinkender. De Garuda landde op een gladgeschoren veld afgezet met palmbomen. De trap werd neergelaten. Mark bleef nog even op zijn stoel, maar toen stond hij op en trok zijn jas aan. Hij stapte naar buiten. Op hetzelfde moment snakte hij naar adem, want de hitte viel als een zwaargewicht boven op hem. Hij trok snel zijn jas en zijn trui uit en liep de trap af. Er hing een loodzware geur in de lucht. Een geur van kruiden, bloemen en warme, vochtige aarde. Hij snoof. Het leek op de lucht van onweer op een hete zomerdag, maar het was sterker en bedwelmend als een zwoel parfum. Mark kreeg er een feestelijk gevoel van, ook al brak het zweet hem aan alle kanten uit. Zijn overhemd werd nat, zelfs op zijn rug. Hij liep bij de Garuda vandaan om de enorme roofvogel nog eens goed te bekijken. Het dier zag er vreeswekkend uit met zijn verschrikkelijke snavel en felle ogen. Het kende zijn kracht niet of had een lief karakter, anders was zijn tamheid niet te verklaren. Mark draaide zich om en keek verlangend naar de blinkende

37

stad. Hij zou er graag willen rondkijken, maar hij durfde niet bij de Garuda vandaan. Singapore was, net als Rotterdam, grotendeels vernietigd in de oorlog, maar nu zag hij een machtige, fonkelnieuwe stad. In de verte zag hij een bord met Chinese karakters. Hij kon ze natuurlijk niet lezen, maar hij betrapte zichzelf op de gedachte aan Chinees eten. Singapore was voor 7o% Chinees en niet alle Chinezen drijven een eethuis. Achter de stad doemden asgrauwe wolken op, blijkbaar voortgejaagd door een wind die het landingsveld nog niet had bereikt. Binnen een paar minuten lag de stad in de schaduw. Bliksemschichten schoten vertakt naar beneden, donderslagen lieten de aarde sidderen. Mark klom haastig de Garuda binnen. De trap werd ingehaald. De vogel klapte zijn vleugels open en begon deinend aan zijn aanloop. Mark plofte in de stoel en koelde snel af. Hij trok zijn trui aan en keek naar het naderende onweer. De Garuda zwiepte steil de lucht in en sleurde zichzelfvlak voor het noodweer door de wolkenlaag heen. Mark slikte om het geknapper in zijn oren kwijt to raken. Ze vlogen langs de kust van Sumatra naar het zuiden. Honderden eilandjes gleden onder de Garuda door. De Sumatraanse oostkust leek op een krokodillehuid, bezaaid met bulten en vlekken. Toen ze het land achter zich lieten en boven straat Sunda vlogen, wist Mark dat het einde van de reis nabij was. Hij zag de gevaarlijke Krakatau en in de verte de westpunt van Java, die Ujung Kulon wordt genoemd en waar sinds de uitbarsting van de Krakatau geen mensen meer wonen. Het werd beschermd natuurgebied. Daar waren de laatste oerwouden van Java. Daar leefden de laatste Javaanse neushoorns en de laatste wilde koeien: de banteng. Mark keek op zijn kaart en zag zijn reisdoel als een flintertje voor de kust van Java liggen. Het eiland Peucang. Wat stond er in de `aanwijzingen'? `Peucang is onbewoond,' las 38

hij. 'De boswachters die er een post hebben zijn op patrouille. Je zult er alleen zijn.' Mark keek naar buiten. Een onbewoond eiland. Dat was een oude droom waarvan hij niet eens meer wist wanneer hij hem voor het laatst had gedroomd. De Garuda begon te dalen. Hij zag twee eilanden vlak bij elkaar, een groot en een kleiner. Hij zag op de kaart dat het grote Penaitang heette, Peucang was het kleinste, vlak voor de kust van Ujung Kulon. Mark had alleen nog maar oog voor Peucang. Het eiland lag erbij als een groen oog met witte randen waartegen de zee onwaarschijnlijk blauw afstak. Het bladerdak van het oerwoud op Peucang zat potdicht, alleen het strand was kaal. De Garuda vloog zo laag dat de boomtoppen onder hem heen en weer zwiepten. `We kunnen nergens landen!' riep Mark uit, maar hij had het nog niet gezegd of er doemde een veldje op aan de zuidkant van het eiland. `Te klein voor de Garuda,' dacht hij, maar toen de vogel hevig wiekend stilhing en langzaam daalde, begreep hij dat de Garuda rechtstandig kon landen. De bomen langs het veldje kromden zich in de aanstormende wind, maar toen de Garuda was geland richtten ze zich krakend op en dekten met hun kronen de aarde weer af, alsof er niets was gebeurd. Het werd stil. Mark keek naar buiten. Tot zijn verrassing en teleurstelling zag hij dat ze naast een houten gebouwtje stonden. Er zat een veranda voor waarop een aantal deuren uitkwamen. `Er komen hier wel eens mensen,' hield hij zichzelfvoor, 'maar er woont niemand.' De trap schoofnaar buiten. Mark liep nieuwsgierig naar de opening. Alweer de zware geur, de lome lucht. De neushoornvogel vloog loeiend over zijn hoofd naar buiten en verdween achter de bomen. Mark was blij voor het beest. Eindelijk thuis. Het werd tijd om uit te stappen. Hij sleepte de kisten naar de trap en sjorde ze een voor een naar beneden. Hij werd kletsnat van het zweet. De Garuda klapte met zijn vleugels. Mark liet zich plat op zijn buik vallen. De wind sloeg hem toch nog hard om zijn oren. Zijn 39

natte overhemd kletste tegen zijn rug en zijn haren rukten hard aan zijn hoofd. De bomen kraakten oorverdovend, het houten gebouw kreunde. Het was snel voorbij. De wind tolde nog wat na, sabbelde aan de boomtoppen, maar viel ten slotte definitief in flarden uit elkaar. Het werd pijnlijk stil. Mark stond op. De Garuda was weg. Mark durfde zich niet te bewegen. Hij keek behoedzaam rond, bedacht op slangen, krokodillen en ander tuig, maar er was geen beest te bekennen. Hij haalde opgelucht adem. Het viel reuze mee, zo'n onbewoond eiland in de tropen. Geen kip te zien. Hij draaide zich om en zijn hart sloeg over van schrik. Voor het houten gebouw stond, roerloos op vier kromme poten, een meterlange hagedis, die hem met zijn gevoelloze reptieleogen aanstaarde. Uit zijn bek schoot iedere seconde een lange, gespleten tong naar buiten. Hij zwaaide als een boze kat met een hoornige staart. `Kalm blijven,' dacht Mark. 'Ik moet een paar dingen weten. Eh... een, is ie giftig, twee, is ie snel en drie... eh... even denken, eh, wil ie kwaad.' Hij wist op geen van de drie vragen een antwoord. Hij bleefdus stokstijf staan, terwijl de zon op zijn hoofd brandde. Het reptiel wendde langzaam zijn kop af, maar verzette geen poot. "t Is een varaan,' schoot Mark opeens te binnen. 'Ik heb over hem gelezen, maar wat?' Nu bewoog de varaan. Hij schoof voetje voor voetje bij Mark vandaan. `Vraag twee,' mompelde Mark. 'Hij lijkt niet zo erg snel.' Hij deed een stap naar voren. De varaan verhoogde zijn tempo een beetje en verdween schommelend om de hoek van het gebouw. zei Mark. `Vraag drie. Hij wil voorlopig geen kwaad.' Mark bekeek het houten gebouw nauwkeurig. Welke gevaren huisden daar? Hij sloop ernaar toe en beklom geluidloos de trap naar de veranda. Boven bedacht hij zich. Hij moest niet zo eng rondspoken, want slapende slangen moest je wakker maken. Hij stampte met zijn harde Hollandse schoenen op de houten vloer en tuurde gespannen naar de donkere hoeken. Er bewoog niets. Langzaam zakte de spanning uit zijn lichaam. Hij draaide zich om en 40

keek naar het open veld voor de barak. Het onhollandse, fluwelen groen legde een zachte deken over zijn angst. Wat kon hem gebeuren in deze lieflijke natuur? Hij probeerde rustig te ademen. Hij ging op het trapje zitten en las de `aanwijzingen' door. Traktische wenken bij het verblijf op Pulau Peucang,' las hij. De eerste wenk was: je meteen in voor de nacht, want die valt sneller dan je denkt.' Mark keek op zijn horloge. Het was elf uur. De bomen wierpen hun schaduwen over het grootste deel van de open plek. Zijn horloge liep, maar van de tijd die het aangafklopte geen donder. De zon ging bijna onder. In een bundel oranje zonlicht aan de overkant stonden twee herten hem roerloos aan te kijken. Mark had helemaal geen zin om zich 'in te richten voor de nacht'. Hij wilde stilletjes blijven zitten en kijken. Hij zuchtte en sjorde zich overeind. Er waren verscheidene kamers en kamertjes in de barak. Mark koos voor een klein kamertje waarin drie houten ledikanten stonden. Toen hij op een bed ging liggen, zakte hij er met matras en al doorheen. Hij schoof de ledikanten in een hoek en legde de matras op de grond. Tehandel je matras grondig met insekticide,' las Mark in de `aanwijzingen'. Hij slenterde naar de kisten, die onaangeroerd op de open plek stonden. Een van de boomtoppen bewoog, zonder dat er wind stond. Mark hield zijn adem in van schrik, maar toen de boomtop bleef schudden zonder dat de twee herten ervan opkeken, haalde hij zijn schouders op en trok een kist open. Er zaten kampeerspullen in. Mark pakte alles uit en droeg de spullen naar de barak. Hij zette de spuitbus insekticide apart en ging terug om de tweede kist te bekijken. Er zaten ingeblikte etenswaren in, plus in plastic zakken verpakte rijst. Toen hij met armen vol proviand het trapje beklom, meende hij iets te zien weglitsen. Hij keek rond, luisterde scherp, maar er leek niets aan de hand. Pas toen hij het insekticide wilde pakken, zag hij dat de spuitbus was verdwenen. Hij was geschokt. Zijn hart klopte in zijn keel. De tranen sprongen in zijn ogen. Hij durfde geen vinger meer te verroeren, hij durfde nauwelijks adem te halen. Hij staarde naar de lege plek op 4

de vloer waar de spuitbus had gestaan. Het ding was weg, hij vergiste zich niet. Het werd snel donker. 'Er zijn twee mogelijkheden,' dacht hij. `Ik blijf hier staan tot ik begrijp waar de spuitbus is gebleven of ik probeer het niet te begrijpen en ga verder met mijn werk.' Hij haalde diep adem en besloot tot het laatste. Hij ontstak een gaslamp en hing die aan een spijker. De lamp verspreidde een hard en kaal licht waar grote torren op afkwamen. De lege plek van de spuitbus staarde hem nog steeds aan, maar hij probeerde zich er niets van aan te trekken. Buiten werd het aardedonker. Mark ging op de grond zitten om uit te blazen. Hij nam wat crackers uit een blik en kauwde ze weg. Achter hem, in het bos, begon het te zoemen, luidkeels, als een elektrische zoemer. Onmiddellijk daarop viel een keukenmixer ratelend in, waarna een klein formaat cirkelzaag het duo bijviel. Het weinig muzikale trio zwol aan tot een orkest van knerpende, piepende, kreunende en kloppende apparatuur, zo luidruchtig dat Mark het kraken van zijn crackers niet meer hoorde. Hij schrok er niet van. Hij wist dat dit het geluid van het oerwoud was, hij had het zich alleen niet zo oorverdovend voorgesteld. Het werd veroorzaakt door krekels, brulkikkers en een soort kevers die cicades worden genoemd, maar als je niet beter wist, hield je het voor een fabriek vol roestige machines. Het was nog vroeg, maar het leek het hoist van de nacht. Mark zette zijn horloge op half zeven. Hij stond op en rommelde tussen zijn spullen. Hij vond muggenolie en smeerde zich in. Hij pakte een zaklantaarn en scheen ermee over het veld. Er waren nu een stuk of tien herten die verbaasd in de lichtbundel keken. `Ik ben nog steeds niet ingericht voor de nacht,' zei hij hardop. `Waarom doe ik alles zo langzaam?' Hij had het nog niet gezegd of hij wist het. Hij durfde niet te gaan slapen. Hij moest er niet aan denken. Hij nam snel maatregelen. Hij sleepte de matras uit het kamertje naar de veranda, zodat hij straks in ieder geval kon liggen. Hij spande een klamboe boven de matras en stopte die goed in. Daarna las hij verder in de `aanwijzingen'. `Haal drinkwater uit de waterput en kook het. De waterput ligt
42

tussen de barak en het strand in.' Mark schudde vertwijfeld zijn hoofd. Dat had hij natuurlijk moeten doen toen het nog licht was. Nu had hij geen water om rijst te koken, geen water voor koffie, geen water om zich te wassen, niks. Alleen droge crackers. Hij moest erop uit. Bij de kampeerspullen zaten een paar hoge schoenen met dikke rubber zolen. Hij trok ze aan. Hij duwde zijn broekspijpen in zijn sokken, zodat er niks engs naar binnen kon kruipen, en trok een t-shirt aan met lange mouwen. Met in zijn ene hand de zaklantaarn en in de andere een kleine plastic emmer ging hij voetje voor voetje de trap af. Het strand kon niet ver zijn, hij hoorde de zee zacht ruisen. Hij liep om de barak heen en zocht met zijn lantaarn de bosrand af. Hij ontdekte het begin van een pad. Hij scheen op de ingang ervan en zag een groene tunnel. Mark stapte er binnen. Hij bescheen de grond zorgvuldig voor hij een nieuwe stap zette. Zo schoofhij meter voor meter het bos in. Kwam het ruisen van de zee dichterbij? Het leek erop. Al gauw raakte zijn lichtbundel een menselijk bouwsel. Het was een constructie van buizen waarop twee houten tonnen stonden. Het apparaat ving waarschijnlijk regenwater op en leidde dat op een of andere manier naar de waterput. Hij liep naar de stenen put toe en zag het glinsterende water. Hij nam de emmer. Achter het staketsel met de tonnen klonk een hevig gekraak van takken, gevolgd door een bassend gegrom. Mark verstijfde. Het gekraak, gestommel en gegrom kwamen dichterbij. Mark liet de emmer vallen en zette het op een lopen. Zijn haren stonden recht overeind van angst. In zeven, acht sprongen was hij terug op de open plek. Hij sprintte naar de barak en vloog het trapje op. Op de veranda stond hij hijgend stil en liet zijn zaklantaarn paniekerig over het veld flitsen. Hij werd niet achtervolgd. Hij zakte als een pudding in elkaar en legde zijn armen beschermend om zijn hoofd. Het was verschrikkelijk. Er bestond geen ellendiger plek op aarde dan dit onbewoonde eiland in de tropen. Hij begafhet van angst. Hij wilde niets meer zien ofhoren. Het was leuk geweest. Hij wilde weg en nooit meer terug. Maar ook deze angstaanval ging voorbij. Toen hij weer durfde kijken en luisteren, probeerde hij te beden43

ken wat hij had gehoord. Het grommen leek het meest op het geluid van een tijger, maar hij wist zeker dat de tijger op Java was uitgestorven. Of hadden de onderzoekers er misschien een over het hoofd gezien, die op Peucang? Hij piekerde zich suf, maar kon Been ander grommend dier verzinnen. Het gepiep en geknerp in het bos werden minder. In de verte riep een uil. Mark kroop op zijn matras onder de klamboe en strekte zich uit. Hij was moe. Hij sperde zijn ogen wijd open, want hij wilde niet in slaap vallen. Hij lag op een houten vloer, een meter boven de grond. Hij had een dak boven zijn hoofd, maar dat was dan ook alles. De barak stond aan alle kanten open. Hij had niets om zich mee te verdedigen. Mark schoot overeind. Hij moest iets gaan doen, anders sloeg de angst opnieuw toe. Hij kroop onder de klamboe uit en begon zijn spullen te ordenen. Hij speelde met een kompas en constateerde dat het weerlichtte in het zuiden. Het onweer was ver weg, want de donder was niet te horen. Hij bestudeerde de `aanwijzingen' en stuitte op een lijst van op Peucang voorkomende diersoorten. De tijger was er niet bij. Aan de overkant, op Ujung Kulon kwam wel een pantersoort voor. Was er een panter overgezwommen naar het eiland? Hij las dat de herten ausa' heetten en dat er apen op Peucang leefden, langstaartmakaken of Java-apen. De varaan werd 'Monitor-lizard' genoemd. Het was een vleeseter, maar er stond niets bij over giftigheid of kwaadaardigheid. Slangen, schorpioenen, jawel, er waren genoeg redenen om binnen te blijven. Wilde varkens. Mark schrok op van een hevige donderslag. De sterren waren verdwenen achter een zwart wolkendek. Het oerwoud werd onheilspellend stil, een minuut lang. Toen barstte de regen los in loodrechte pinkdikke stralen, alsof er duizenden kranen tegelijk werden opengezet. Het gekletter op het dak overstemde de donderslagen. Het water stroomde van het dak en plensde naast de barak op de grond. Het begon hier en daar te lekken. De waterdruppels roffelden op de vloer. Water! Mark greep wat pannen, zette er een onder een stevig lek en de andere onder een van de stralen buiten.
De pan liep snel vol. Hij zette de pan op het campinggas en keek tevreden naar de 44

vlam. Alsjeblieft! Er werd goed voor hem gezorgd. Water in overvloed. Wat een heerlijk eiland, waar het drinkwater uit de lucht kwam vallen alsof het een gebraden duif was. Hij keek naar de luchtbelletjes onder in de pan en wreef vergenoegd in zijn handen. Het was zijn eerste overwinning op Peucang. Hij nam zich voor om zich door niets meer uit het veld te laten slaan. Hij liet het water twintig minuten doorkoken om alle bacterien te doden en maakte toen een beker oploskoffie. Het smaakte lekkerder dan ooit. Daarna gebruikte hij het water om er rijst in te koken. Op zijn bord deed hij er wat kruiden bij uit een zakje en vis uit blik. Na het eten kroop hij tevreden onder de klamboe. Het onweer trok weg. Hij staarde naar de teruggekeerde sterren, voelde dat hij niet meer bang was en viel in slaap. Om zes uur werd hij wakker. Het schemerde. De bomen tegenover de barak staken zwart af tegen de lucht. Sommige boomtoppen bewogen. Mark wist nu dat het apen waren, die onzichtbaar onder het zware bladerdak in de boomtoppen aan het ravotten waren. Hij probeerde met een verrekijker de dieren te zien. Hij zag een staart en even later een arm, maar nergens kon hij een hele aap onderscheiden. Hij zette water op voor thee. Hij kauwde wat crackers en hield de boomtoppen in de gaten. Hij dronk thee toen er aan de overkant een klein dier het veld op sprong. Het keek rond en liep toen recht op de barak af. Mark hield zijn adem in. Het was een aap, zo groot als een dwergpoedel, maar met een Lange, omhooggebogen staart. De aap ging twintig meter voor de barak op de grond zitten en deed net of hij Mark niet zag. Achter de aap druppelden, vijf, tien, twintig apen het veld op. Er waren piepkleine bij, op de rug van hun moeder, er waren kleuters bij, die buitelend rondsprongen en er waren ernstige volwassenen bij. Ze liepen behoedzaam naar de barak. Een deel van de groep ging voor de barak zitten, een ander deel liep eromheen en dook op aan de achterkant. De volwassenen zaten saai op hun kont, de jongen stoeiden of renden krijsend achter elkaar aan. 45

Mark hield de apen in zijn rug in de gaten. Vanwaar deze omsingeling? Waren ze alleen maar nieuwsgierig of hadden ze andere plannen? Een volwassen mannetje stond op en begon op hoge poten heen en weer te paraderen. Bij elke baan die hij trok kwam hij een halve meter dichterbij. Het gezicht van de aap stond gespannen, de wenkbrauwen bewogen zenuwachtig, de bovenlip was half opgetrokken. Mark keek het dier niet aan, want dat leek hem onbeleefd. Een jonger mannetje liep in een wijde bocht naar de rechterpunt van de barak en verdween daar. Liep hij onder de barak door? Mark keek door een spleet in de vloer, maar zag niets. Achter hem sprong een volwassen man op de vloer van de barak. Een moment stond hij stil, de kop laag, de staart hoog, al zijn tanden bloot, toen schoot hij naar de kampeerspullen en griste een duikbril weg. In een beweging door vloog hij de barak uit, rende op drie poten het bos in waar hij in het donker verdween. `Hee,' schreeuwde Mark. Hij sprong op, rende naar de achterkant, maar zag vanuit een ooghoek dat aan de voorkant drie apen tegelijk op de veranda sprongen. Mark rende brullend terug. De apen sprongen naar beneden en vluchtten tot halverwege het veld. Mark hield hijgend en zwetend de voor- en achterkant in de gaten. De apen keken quasi-geinteresseerd alle kanten uit, maar niet naar hem. `Zijn jullie nou helemaal besodemieterd!' schreeuwde Mark. `Snotapen!' De apen keken filosofisch naar de lucht en vlooiden elkaar gemoedelijk. Mark keek wanhopig om zich heen. Hij kon geen stap verzetten zonder iets kwijt te raken. Hij begreep hoe de spuitbus was verdwenen. `Onbewoond eiland,' mompelde hij. `Wat je maar onbewoond noemt.' Als dit geen kleine criminaliteit was! Alles moest achter slot en grendel. Hij keek naar de ordeloze hoop spullen en betreurde dat hij ze niet in de kisten had laten zitten. Die stonden leeg en nutteloos op het veld en hij kon er niet naar toe. Hij moest de spullen, allemaal tegelijk, naar de `slaapkamer' zien te krijgen, want die kon je afsluiten. Het werd heet. De apen trokken zich terug in de schaduw van de

46

bosrand, waardoor de omsingeling minder krap werd. Mark besloot nu de opbergactie te beginners, voor het heetst van de dag. Met zijn amen wijd, kruipend op zijn knieen en zijn buik zowat op de grond, schoof hij als een bulldozer zijn spullen centimeter voor centimeter richting `slaapkamer'. Een van de apen zag hoe machteloos hij erbij lag en deed een snelle aanval. Mark sprong schreeuwend op, maar de aap kreeg toch een rol closetpapier te pakken die onderweg afrolde en even later als een kerstslinger in de toppen van de bomen hing. Het waren plaagstootjes. Bij een massale aanval zou Mark machteloos zijn, maar de apen beperkten zich gelukkig tot rappe eenmansacties. Na een uur hard werken stond alles in de `slaapkamer'. Omdat de deur wel dicht, maar niet op slot kon, bond Mark de deur met touw dicht door de deurknop te verbinden met een balk in het dak. Alleen het zware kooktoestel hield hij bij zich. Hij bond een beker aan zijn broeksriem, een pan aan een onbereikbare spijker. De oploskoffie, theezakjes en een voorraad crackers hing hij in een plastic zak aan het plafond. Het leek hem tamelijk veilig. Vanavond, als de apen sliepen zou hij de kisten ophalen. Hij nam nog een kop thee met crackers en keek naar de spelende apen, die zich steeds verder terugtrokken in het bos. De rust keerde weer. Tot nu toe was hij de gevangene geweest van de barak. Hij wilde op pad, de zee zien en het oerwoud verkennen, maar hij keek wantrouwig rond. Welke verrassingen stonden hem nog meer te wachten? Welke veiligheidsmaatregelen moest hij nemen? Hij wist het niet. Hij wachtte een uur. Het bleef rustig. De apen waren verzwolgen door het oerwoud en hielden zich stil. Vlinders met vleugels zo groot als kinderhandjes, klapwiekten geluidloos boven het veld. Mark stond op. In de `slaapkamer' zocht hij een verrekijker op. Hij bond de deur weer dicht en daalde het trapje af. Hij liep om de barak heen, liet zich op zijn knieen zakken en keek onder de barak door. Er was niemand. Had het oerwoud hem geaccepteerd of was dit de stilte voor de storm? Hij liep langs de bosrand en volgde het pad naar de waterput. 47

Het was er stil. De emmer lag op zijn kant naast de put. Mark keek rond. De schrik van gisteravond hing nog loodzwaar boven deze plek, maar hij wilde niet op de vlucht slaan. Bij de ijzeren stellage stond een roerloze varaan. Het beest keek hem aan en stak flitsend zijn gevorkte tong naar hem uit. Verder gebeurde er niets. Mark liep met een boog om de varaan heen. Aan de andere kant van de waterput ging het pad verder. Mark liep er ruggelings in zodat hij de varaan in de gaten kon houden, maar het beest wendde zijn kop of en sjokte het oerwoud in. Mark lachte. Het begon te wennen. Hij was niet echt bang geweest. Het pad werd witter. De rode modder werd met strandzand vermengd. De zee kwam eerder dan hij had verwacht, want het bos woekerde door tot het strand. Sommige bomen groeiden zelfs over het strand heen en slierden met hun takken in het zoute water. Mark ging op het witte strand zitten en had minutenlang geen gedachte, omdat hij een en al oog was. Wat hij zag was zo overdonderend mooi dat het voelde als een klap in je gezicht. Het strand leek onder de schetterende zon wit als papier, de zee kobaltblauw en het bos mosgroen. In het begin dacht Mark dat het de kleuren waren die hem de adem benamen, maar toen hij zijn hersens weer bij elkaar had en terugdacht aan de Schermer, aan de uitbundige Hollandse luchten, de zilveren vaarten en de groene weiden, schudde hij zijn hoofd. Dat was het niet. Het was het ontbreken van ieder spoor van menselijk leven. Geen voetstappen op het strand, geen stemmen, geen muziek. Geen bouwsels, geen schepen of vliegtuigen. Het verpletterende gevoel dat al die schoonheid voor hem alleen was ingericht en tegelijkertijd het idee dat van alle levende wezens die hier woonden hij de enige was die er niet hoorde te zijn. Hij liep naar de zee en keek naar het glasheldere water. Hij liep er tot aan zijn middel in en waste zijn gezicht. Terug op het strand besefte hij dat hij met schoenen en lange broek het water was in gelopen en dronken lachend trok hij zijn soppende plunje uit. Hij holde bloot het water in, hij dook en spetterde als een klein kind, kwam snuivend boven als een giechelende dolfijn en dobberde even later op zijn rug als een luie waterotter. De zon verwarmde

48

zijn natte lijf. Mijn God, dit was leven! De naam Yvonne schoot door zijn hoofd, maar de gedachte die erop volgde rolde als een waterdruppel van hem af. Hij wist dat hij dit alleen moest meemaken en dat Yvonne op een heel ander moment in het verhaal zou opduiken. De zonnestralen striemden zijn buik en borst. Hij Book, draaide zich om en zwom terug naar het strand. Hij was niet in een Hollands zwembad, als hij niet oppaste verbrandde hij levend. Hij hing zijn kleren in de zon en zocht zelf een plekje in de schaduw. Nu kon hij wat rustiger het paradijs bekijken. Aan de overkant van de smalle zeestraat lag Java. Te ver om te zwemmen, te dichtbij om niet aan overzwemmen te Rechts zag je het einde van Java, de uiterste westpunt, waar de natuur echt een punt had gezet: een hoge rots waar de golven tegenaan dreunden. Die punt, de eilanden Penaitan en Peucang, waren de eerste schoonheden die de Hollandse zeevaarders van Insulinde zagen als ze na een lange tocht om Kaap de Goede Hoop eindelijk aankwamen. Zou ooit een vermoeide zeeman op de gedachte zijn gekomen om op dit lieve eilandje te gaan wonen? De gedachte was er vast geweest, want hoe verleidelijk leek het, een koninkrijkje te bezitten voor jou alleen, als je uit Amsterdam, Hoorn of Enkhuizen kwam en arm was, zonder de geringste kans om rijk te worden en jaar in jaar uit je leven waagde op zee. Het was eigenlijk wonderlijk dat niet alle eilanden ter wereld bevolkt waren geraakt met deze halve of hele slaven. Als droom had het onbewoonde eiland in miljoenen hoofden bestaan. De droom om, als Robinson Crusoe, te ontsnappen uit een grauw en uitzichtloos bestaan. Maar toen Robinson eenmaal echt op zijn eiland zat, deed hij niets anders dan terugverlangen. Beter een saai leven dan een eenzaam leven. Mark dacht aan zijn grootvader. `Misschien heb jij de eenzaamheid gezocht,' mompelde hij. `Misschien heb jij je eiland gevonden.' Hij keek uit over de zee en voelde zich dicht bij zijn grootvader en alle mensen die hadden geprobeerd te ontsnappen. In de verte, iets voorbij de Punt, zag hij dolfijnen boven water springen, drie, vier, vijf tegelijk, alsof ze door onzichtbare hoepels doken. Voor hem scheerde een vliegende vis snorrend boven het 49

water. Een spierwitte reiger vloog met golvende vleugelslag recht op hem af. Boven zijn hoofd gleed een veel te grote vleermuis voorbij . De zon scheen dwars door het beest heen, zodat je zijn skelet zag zitten. Toen hoorde hij de loeiende vlucht van de neushoornvogel. Hij keek achterom en zag drie neushoornvogels van achter de boomtoppen komen. Hun enorme snavels wezen naar Java, hun hoorns priemden de hemel in. Ze zwoegden door de lucht alsof het dikke slagroom was, maar hun koers was kaarsrecht en ze verloren Been centimeter hoogte. Het was schitterend zoals deze bommenwerpers onder de vogels in onverstoorbare formatie de zee over vlogen, terwijl het geloei van hun vleugels tot halverwege de oversteek te horen was. Mark dacht aan zijn vader. Hoe legde hij Karel uit dat het ontroerend was de neushoornvogel te zien vliegen? Waren daar woorden voor? Hij stond op en veegde het zand van zijn billen. Hoe legde je andere mensen uit dat het belangrijk was dat de neushoornvogel bestond en dat er een plek was waar hij kon bestaan? Hij trok zijn kleren aan en voelde dat zijn borst al verbrand was. De neushoornvogels waren verdwenen. Ook door zijn verrekijker zag hij ze niet meer. Ze waren opgenomen in het bos aan de overkant. Hij had honger en dorst. Hij ging terug. Op het pad naar huis vergat hij op zijn hoede te zijn en schrok zich dus een ongeluk toen het links van hem kraakte. Hij stond stil en hoorde hetzelfde onheilspellende gegrom waarvoor hij eerder op de vlucht was geslagen. `Dit keer niet,' dacht Mark. Tit keer blijfik.' Hij luisterde zwetend naar de brekende takken, het gestommel en gekreun. Het was te veel lawaai voor een kat, het was te zwaar voor een aap of een hert, wat kon het zijn? `Hee,' schreeuwde Mark schor. Het onbekende dier sloeg stampend op de vlucht. `Mooi zo,' mompelde hij. je bent minstens zo bang als ik.' Hij wachtte even af. Toen het stil bleef liep hij het bos in en onderzocht de plek waar het geluid vandaan was gekomen. Hij vond afgebroken takken en diepe, puntige sporen in de rode modder. Hij kon er niets uit opmaken. Hij keek om zich heen. Hij was voor het eerst in het oerwoud, al
50

was het dan maar een paar meter van het pad. De bomen rezen steil voor hem op, hoog als de zuilen van een kathedraal. Je kreeg al hoogtevrees als je ernaar keek. De dikke boomstammen waren overdekt met kleinere planten: mossen, varens en paddestoelen. Mark ging niet terug naar het pad, maar liep door het bos terug naar de barak. Hij kon het pad zien en even later schemerde het veld tussen de bomen door. Ter hoogte van de barak vond hij de gestolen duikbril terug. Mark raapte hem verheugd op. De bril was heel gebleven. Er stonden wat ondiepe afdrukken van apetanden in het rubber. De apen gooiden blijkbaar weg wat ze niet konden eten. Wie weet hing de spuitbus ergens in de bomen. Mark liep naar de barak. Hij had een ontzettende zin in snorkelen. Wat zou er onder water allemaal to zien zijn? Maar toen hij binnen was, besloot hij dat hij het snorkelen voor later zou bewaren. Hij inspecteerde zijn bezittingen en zag dat er niets weg was. Er waren wel apen geweest, want er lagen wat drollen op de vloer, maar ze hadden blijkbaar niets kunnen uitrichten. Hij zette water op voor koffie en at wat crackers. Hij hoorde opnieuw de vleugelslag van de neushoornvogel. Hij draaide zich om. Er landde een neushoornvogel vlak achter hem bij de bosrand. De vogel keek hem met een bewimperd oog aan en hipte toen naar de barak. Met een paar klapwiekende sprongen beklom hij het trapje aan de achterkant en hipte op Mark toe. `Ben jij 't, vriend?' vroeg Mark. `Blij dat je thuis bent?' De vogel zei niets. Hij begon voor Marks neus zijn vleugels to poetsen, wat een eigenaardig gezicht is bij een vogel met zo'n snavel. Zo ongeveer als iemand die zijn haar kamt met een hark. `Ik ben blij dat je bij mij terecht bent gekomen,' vervolgde Mark zijn toespraak. `Zonder jou had ik mijn onbewoonde eiland nooit gevonden.' De vogel krabde met zijn plompe klauw achter zijn kop en knipperde onnozel met zijn damesogen. `Het is net of ik in een ver verleden ben,' zei Mark. `Toen de hele wereld er ongeveer uitzag als Peucang. Bos, moeras en water, bevolkt met ontelbare diersoorten en soms een plukje mensen. Onderzoek naar het verleden is zinloos en daarom zo leuk, snap je?' 5

De neushoornvogel hield zijn snavel stiff gesloten. Het was ongemerkt laat geworden. De zon stond achter de bomen. Een groepje Rusa kwam het veld op en trippelde naar een stilstaande hinde. `Verrek, daar staat een hert te jongen,' mompelde Mark. Hij pakte de verrekijker. De hinde stond met een geconcentreerde blik in haar ogen een jong naar buiten te duwen. De andere Rusa graasden alsof er niets aan de hand was. Het kopje van de kleine Rusa hing al slap naar buiten. Groepen apen staken het veld over en trokken zich aan de overkant terug in de bomen. Een Rusa-bok liep achter de barende hinde om en snufFelde in de lucht, alsof hij met de lucht van het nieuwkomertje wilde kennismaken. De hinde knikte in haar knieen, het jong gleed uit het moederlijf en viel slap op de grond. Het bleef onbeweeglijk liggen. De moeder begon het meteen schoon te likken. Het jong gaf Been teken van leven. Mark werd ongerust. Hij had heel wat koeiekalfjes geboren zien worden en vond dat dit kalf zich raar gedroeg. De hinde liep een paar meter bij haar jong vandaan, maakte een geluidje, keek om, maar het jong bewoog niet. De andere Rusa staken het veld over en liepen het bos in. De hinde liep een paar meter met hen mee, aarzelde, keerde terug en likte het kalf opnieuw. Geen leven. De hinde richtte haar kop hoog op, schreeuwde en rende achter de kudde aan het bos in. Het levenloze jong bleef achter. Mark wachtte, maar de Rusa kwamen niet terug. Hij nam een slok van zijn lauwe koffie en sprong toen van de veranda. Hij rende naar het kalf. Het diertje was door zijn moeder perfect schoongemaakt. Zijn bruine vel glansde. Het lag op zijn zij met vier gestrekte pootjes. De ogen waren gesloten. `Waarom ben jij nou dood?' zei Mark verbaasd. 'Er mankeert je niks.' Hij hurkte. Het was een prachtig dier, helemaal gaaf, alles zat eraan, maar het leven ontbrak. Hij keek op en zag twee varanen met zwiepende staarten op nog 52

geen vier meter bij het dode kalfvandaan. Een derde kwam aangeschommeld. Mark sprong woedend op en stormde vloekend op de varanen af. `Sodemieter op, enge krengen. Kan 't niet even wachten?' De varanen draaiden zich aarzelend om, schommelden een half metertje, stonden stil en zwiepten met hun staarten. Mark ging terug naar het hertekalf. Wat moest hij doen? Moest hij de wacht houden tot het kalf zou gaan stinken? Waarom mochten de maden wel wat de varanen niet mochten? Mark haalde zijn schouders op. Het was onzin, dat wist hij, maar de varanen moesten wachten. Hij wilde nog even kijken. Hij wilde het kalfje in zijn geheugen prenten. Daarna moesten de varanen maar komen. Hij streelde een oor van het kalf. Het voelde als fluweel met karton eronder. Hij stond op, keek nog een keer en draaide zich om. Hij had het gevoel dat hij door een muur van pap moest, zo moeizaam was zijn aftocht. De neushoornvogel kwam hem loeiend tegemoet, maar vloog over hem heen, hoog de bomen in. De dieren zochten een plek voor de nacht, de varanen begonnen aan een schranspartij en hij zou alleen zijn met zijn crackers en rijst. Hij was op een onbewoond eiland, maar hij woonde er niet echt, hij logeerde er maar. Hij had bij wijze van spreken zijn broodtrommeltje bij zich. Hij at niet van het eiland, zoals de dieren. Hij had natuurlijk zelf het hertekalf moeten opeten. Hij rilde. De zon reeste naar de horizon. De nacht viel als een rolgordijn en Mark voelde zich een kluns. Een hele dag op een onbewoond eiland en wat had hij nu helemaal gedaan? Hij had zich gered. Hij beklom het trapje van de barak, ontstak de gaslamp en luisterde naar het brullen van het oerwoud. Mijn God, wat was hij alleen. Leefde het hertje maar. 's Morgens verbaasde hij zich over zijn sombere stemming van de vorige avond. Vrolijk en treurig lagen op Peucang dicht bij elkaar. Het was hem nog niet gelukt zich gewoon to voelen, zoals thuis, tussen vrolijk en droevig in. Het was weer een heerlijke dag, zoals waarschijnlijk alle dagen op Peucang. Vandaag ging hij het oerwoud in. Het leek hem een 53

fantastische onderneming. Hoe vaak had het oerwoud een rol gespeeld in boeken en films zonder dat hij wist wat het was? Hij kleedde zich zorgvuldig aan en smeerde zijn handen en gezicht grondig in met muggenolie. Hij las zijn `aanwijzingen'. Er moest een 'track' zijn, een pad dus, dat dwars door het bos naar de noordkust van het eiland liep. Hij sjorde de rugzak op zijn rug en zocht de noordkant van het veld af. Er zat inderdaad een gat in het oerwoud dat op een pad leek. Hij volgde het. Hij had nog geen twintig minuten gelopen of hij was het spoor al bijster. De vloer van het bos was vrijwel onbegroeid, waardoor je nauwelijks verschil zag tussen het pad en de rest van de bodem. Hij bleef verbaasd staan. Wat had hij zich voorgesteld van een pad? Een gang tussen twee muren van ondoordringbare gewassen. De werkelijkheid was anders. Hij stond niet in een kluwen groeisels waardoor je je een weg moest kappen, maar in een ruime, hoge hal waarin de bomen als reusachtige zuilen een groen koepeldak overeind hielden. Het dak van het oerwoud sloot het zonlicht hermetisch buiten. Er druppelde voortdurend water naar beneden, de bodem was kletsnat. De stammen van de bomen voelden aan als natte sponzen, omdat ze begroeid waren met volgezogen mossen. Mark was zelf ook doornat. Hij kon zijn zweet niet aan de buitenlucht kwijt omdat die verzadigd was van vocht. Het oerwoud was een van vocht verzadigde, warme donkere broeikas, waar het altijd regent, ook als het daarbuiten niet regent. Mark haalde het kompas uit zijn rugzak en wandelde naar het noorden. Het bos was ontzaglijk hoog. Het wekte een ruime indruk, maar het bood weinig uitzicht, omdat er zoveel dikke bomen stonden. Ze sloten je op in grote huiskamers met vier groene muren. Tijdens het lopen veranderden die huiskamers van vorm, maar je bleef opgesloten. Marks voetstappen maakten weinig geluid in de zachte modder, waardoor de dieren pas op het laatste moment uit de huiskamer vluchtten. Grote, rennende vogels bij voorbeeld met uitbundig glanzende veren. Hij kwam ze in bijna elke nieuwe huiskamer tegen. Ze gingen niet op de vleugels, maar beenden dansend weg. Pauwen! 54

Mark lachte luid. De laatste die hij verwacht had, waren deze deftige parkvogels. Dan was er regelmatig het bekende gegrom achter de groene muren. Hij was er in de buurt van de barak aan gewend geraakt, maar hier sloeg de angst opnieuw toe. Dan weer klonk het gegrom vlak voor hem, dan naast of achter hem. Hij probeerde zich er niets van aan te trekken, maar zo nu en dan werd het hem te veel en sprong hij in paniek tussen de hoge plankwortels van een woudreus. Als hij schreeuwde hield het grommen op en hoorde hij roffelende poten op de vlucht slaan. Hij liep door een gedeelte van het bos waar het dak vlekjes licht doorliet en waar wat ondergroei was: magere kaarsrecht groeiende takjes. Ze reikten allemaal tot kniehoogte. Toen Mark goed keek, zag hij dat de jonge boompjes op kniehoogte waren afgesneden of afgebeten. Hij keek onthutst om zich heen. Wie was die takkenverzamelaar? Het moest iemand zijn met flinke tanden. Even later vond hij een verzameling takken op een hoop. Het deed denken aan een enorm, slordig vogelnest. De blaadjes van de bovenste takken waren nog niet verlept. Mark trok zich terug en verstopte zich achter een plankwortel. Op zijn knieen zittend, met de verrekijker op de rand van de wortel, hield hij het nest in de gaten. Er dook een Rusa-bok op. Hij bleef bij het nest staan, snuffelde even en verdween kalmpjes tussen de bomen. Vier hinden en wat kalfjes huppelden hem achterna. Het bleeflange tijd rustig. In de verte krijsten de apen. Er floten beo's, maar ze lieten zich niet zien. Verder was het bos opmerkelijk stil. Toen kionk opnieuw het dreigende grommen en stommelde er iets tussen de bomen. Mark kneep zijn vingers wit op de verrekijker. Een gedrongen dier op vier poten scharrelde de oerwoudhuiskamer binnen en gromde. Mark beet op zijn wang om niet in lachen uit te barsten van de zenuwen. Het was een varken. Het dier liet nogmaals een bloedstollend gegrom horen en liep naar het nest. Mark voelde zich opgelucht en bedrogen. Wat een rotbeest. Een beetje behoorlijk varken zei Inor' en verder niks. Wat moest dat zwijn met zijn tijgerachtig gegrom? 55

teerblaadje achter zonder er bij voorbeeld foto's van te nemen? Hij. Hij ging terug naar de barak. Hij was moe. De klamme hitte van het oerwoud kroop als pap in zijn benen. Een mens wordt snel moe in het paradijs. Adam en Eva sliepen veel. Mark kwam, koersend op zijn kompas, een paar honderd meter ten westen van de barak op het strand uit. De lucht was er een stuk frisser dan in het bos. Hij zocht een plekje op in de schaduw en viel in slaap. Mark sliep die nacht als een beer. Hij werd pas wakker toen de zon al boven de bomen stond en de apen krijsend op het veld ravotten. Hij kwam overeind en keek tevreden door de klamboe. Twee minuscule apepeuters zaten elkaar achterna terwijl hun moeders wijsgerig toekeken. Mark zuchtte diep. Peucang was een paradijs en alleen was je er nooit. Hij putte water zonder angst. Hij at en dronk zonder haast. Het leek of hij wende aan de hitte want hij zweette nauwelijks. Er was nog een verschil met de vorige dagen. Terwijl er toen te veel tegelijk gebeurde, had hij nu het gevoel dat er helemaal niets meer gebeurde. Er sjokte een varaan voorbij, maar dat was geen gebeurtenis meer. De onbeweeglijke muur van bomen, de spelende apen, de opduikende Rusa, het geruis van de zee, het was zo bekend geworden als een huiskamer. Het werd tijd voor een nieuwe expeditie. Vandaag ging hij de zee verkennen. Hij scharrelde spullen bij elkaar en las de `aanwijzingen' door. Onder het kopje 'zee' stond: `Ga nooit zonder schoenen in zee. De steek van de stekelrog is dodelijk. Deze rog verschuilt zich in het zand van de zeebodem. Waterschoenen zitten in kist 2.' Mark grinnikte zenuwachtig. Hij was in zijn blootje de zee in gegaan en had het overleefd! `Raap nooit iets op van de zeebodem. Er bestaan zeer giftige schelpdieren. Loop niet over het koraal, want daar kan het niet tegen.' Mark vond het genoeg getuttel voor die dag en vouwde het 58

boekje dicht. Hij pakte crackers en flessen water in voor de hele dag, propte ze samen met snorkel, duikbril, kompas, muggenolie en zonnebrandolie in de rugzak. Fluitend verliet hij de barak, struikelde zowat over een varaan, luisterde geamuseerd naar het grommen rechts van het pad. Aan het strand voelde hij zich helemaal thuis. Je hoeft een Nederlander niet uit te leggen wat een zee is. Deze zee was blauwer, het strand witter, maar een zee is een zee. Mark keek uit over het water. De zee zonder surfplanken, boortorens, pieren. De echte zee. Hij ging eerst een flinke strandwandeling maken. Het was eb. Het strand lag erbij als een witte asfaltweg, maar je kon hem nooit ver afkijken omdat hij naar rechts wegkromde en achter de bomen uit het zicht verdween. Hij liep en liep, telkens benieuwd wat er achter de volgende bocht te zien zou zijn. Hij klauterde over een knoedel overhangende bomen en werd aan de andere kant opgewacht door een kudde van tien verbaasde Rusa. Mark ging zitten en schudde zijn hoofd. Herten op het strand, dat stond idioot. Dierentuinachtig, niet echt. Hij zette zijn handen aan zijn mond en schreeuwde. 'Hee!' De Rusa schoten het bos in. Mark knikte goedkeurend. Zo zag het er beter uit. Herten op het strand! Op een film had hij het niet geloofd. Hij strekte zich uit op zijn rug en sloot zijn ogen. Hij had zin in snorkelen, maar hij durfde niet. Stekelroggen! Giftige weekdieren! Wat nog meer? Waren ze de haaien vergeten? `Hierbij beloof ik plechtig geen enkele "aanwijzing" meer te lezen,' mompelde hij. `Straks durf ik geen stap meer te verzetten.' De zee lag er liefelijk bij, maar ze had haar onschuld verloren. Mark deed grimmig zijn duikbril voor, wrikte de snorkel in zijn mond, kwam overeind met de flinkheid van een frontsoldaat en liep de zee in. 'Het was een veelbelovende jongen,' zei hij. 'Jammer van die stekelrog.' Boven hem loeide een neushoornvogel. Mark zag hem wazig vliegen door zijn beslagen duikbril. De vogel landde in een boom vlak bij zijn kleren.

59

`Zij die gaan sterven, groeten u,' zei hij. Hij liet zich voorover vallen en zwom. Hij keek naar de bodem. Wit zand. Geen spoor van leven. De zee werd geleidelijk dieper tot er een rand opdoemde waarachter de bodem steil naar beneden ging. Van het ene moment op het andere hing hij boven een ravijn. Het landschap was totaal veranderd. Onder hem groeiden de bloemrijke kastelen die samen 'het koraal' heetten. Ontelbare vissen in alle vormen en kleuren zwommen grillige straten in en uit, verdwenen in overdekte passages en doken breed uitwaaierend op, schitterend als levende diamanten. Marks adem dreunde als een stoommachine door zijn snorkel en dat was het enige geluid dat er was. Hij hing als een lawaaiige vogel boven een stille sprookjeswereld die bijna te mooi was om waar te zijn. Te veel kleuren en vormen, te overdadig, te veel bizarre fantasie bijeengepropt. Zo vaak op film gezien en in het echt toch nog schokkend door de overdaad en het vermoeden van gevaar. Wat gebeurde er als je die gifrode bloemen aanraakte? Of die paarse pluimen? Die felblauwe zeesterren? De wereld van het koraal zag eruit als een snoepwinkel, maar elk kleurig zuurtje zou kunnen steken, bijten of spuiten. Het clownsvisje dat zich wellustig door de honderd vingers van een zeeanemoon liet strelen, wist wat hij deed, hij kende zijn wereld, maar Mark vertrouwde al die schoonheid voor geen cent. Misschien was het koraal nog onoverzichtelijker dan het oerwoud en tegelijkertijd verleidelijker. De vissen waren tam, ze sabbelden aan het glas van zijn duikbril. Als hij de `aanwijzingen' niet had gelezen, had hij zich in een vredige wereld gewaand. De zon brandde op zijn rug, hij besefte dat hij terug moest om een t-shirt aan te trekken, maar hij kon niet ophouden. Het koraal betoverde hem. Soms beklom het koraal een heuvel, waardoor het vlakbij kwam en hij het kon aanraken zonder te duiken. Dan volgde er een nieuw dal vol onheilspellende spelonken en geheimzinnig wuivende wezens. Elk nieuw landschap maakte je verlangen naar het volgende sterker. Tussen het koraal lag het bezaaid met schelpen, stuk voor stuk de moeite waard om mee te nemen. Hij zag er verscheidene die schatten voor zijn zoldermuseum zouden zijn, maar hij raakte ze 6o

niet aan. Het was of ze in een vitrine lagen, onbereikbaar. In de barak had hij het gevoel dat de natuur hem insloot, hier werd hij buitengesloten. Je kunt met koraal twee dingen doen: ernaar kijken en erbuiten blijven of erin binnendringen en het kapotmaken, als het jou niet kapotmaakt. Toen Mark dat had gedacht, voelde hij zijn brandende rug weer. Hij draaide zich om en zwom terug naar het strand. De neushoornvogel maakte sprongetjes op zijn boomtak. Hij `hopte'. Mark droogde voorzichtig zijn pijnlijke rug of en trok zijn t-shirt aan. Zijn huid gloeide. Hij ging zitten, at, dronk en keek uit over de zee. Deze dag ging op aan het koraal, dat wist hij wel zeker. Hij had zin in een appel. Een lekkere, zure appel. 'He,' riep hij naar de neushoornvogel. `Weet je nog? Appels uit de boomgaard? Heb jij geen zin? Jawel, zeg maar eerlijk.' De neushoornvogel hopte opgewonden op zijn tak. Mark zocht de schaduw op en strekte zich uit. Zou hij op Peucang heimwee krijgen? Het leek hem onmogelijk. Of zou hij zich op den duur gaan vervelen? Er gebeurde eigenlijk niets. Hij haalde zijn schouders op. Zulke dingen kon je niet weten. Voorlopig voelde hij zich meer thuis dan ooit. Het leek of dit onbewoonde eiland er in zijn binnenste altijd al was geweest en of hij bij elke nieuwe ontdekking eigenlijk een oude herinnering voor zich zag. De varanen bij voorbeeld. Ze kwamen hem z bekend voor. Alsof die prehistorische monsters dagelijks in zijn gedachten voorkwamen. De apen, de oerwoudgeluiden, het witte strand en de blauwe zee. Hij kende ze toch? De warme, vochtige lucht, het klotsende lauwe zeewater, het gevoel dat je werd gewiegd en in slaap gezongen. Waar kende hij dat van? Mark schoot overeind. Hij sukkelde weg en hij had geen zin in slapen. Hij sjorde de rugzak op zijn pijnlijke rug en liep. Hij zou het koraal verderop, na de volgende bocht opnieuw gaan bekijken. In de verte lag een dode, ontvelde boom, die vanuit het oerwoud over het strand was gevallen. In zijn dode kroon zaten witte reigers. Mark bekeek ze met zijn verrekijker. Op de hoogste tak zat een bruine roofvogel met een witte kop. Een arend, waarschijnlijk een visarend. De vogel zat stil als een beeld en keek als een vorst. 6i

Zijn gevaarlijke snavel wees naar de zee. Pas toen Mark vlak bij de dode boom was aangekomen en de reigers al lang krijsend waren opgevlogen, verhief de witkoppige arend zich in de lucht. Met enkele machtige vleugelslagen verdween hij achter de boomtoppen van Peucang. Na de dode boom lag een nieuw stuk strand voor hem. Mark liet zijn blik van het strand naar de zee glijden en schrok. Er lag een luxejacht voor anker. Het glanzende witte vaartuig schitterde verblindend in het zonlicht. Mark dook weg in de schaduw van de bomen en schoot gebukt een paar meter het bos in. Hij plofte op zijn buik in de rode modder en tuurde door de verrekijker. Het jacht lag er stil bij. Er was niemand aan dek. `Stropers,' dacht Mark, maar hij verwierp die gedachte meteen. Stropers werkten vast niet met zo'n peperduur jacht. Het waren eerder sportjagers of vissers. Mensen die zich niets aantrokken van het verbod om in het koraal te ankeren. Stadse types die een natuurreservaat zagen als een jachtterrein. Misschien waren ze al met hun geweren op Peucang, waren ze Rusa aan het vermoorden om later geweien in hun wansmakelijke woningen te kunnen ophangen. Mark begreep hoe moeilijk het was het uitgestrekte gebied van Ujung Kulon, Penaitang en Peucang te bewaken. Er zat geen beweging in het jacht en de aanblik van het protserige ding begon hem te vervelen. Hij wilde zich omdraaien en teruggaan toen hij schoten hoorde. Jawel verdomme, daar had je het al. Daar waren die rotzakken aan het moorden geslagen. Hij tuurde weer door de verrekijker. Was er niemand aan boord? Hij trok zijn duikbril uit de rugzak, deed er de verrekijker in terug en sloop naar het strand. Het knalde in het bos. Hij rende naar het water en dook. Hij zette watertrappend de duikbril op en zwom zoveel mogelijk onder water in de richting van het jacht. Zijn besluit stond vast. Hij had geen zin in nadenken. Die patsers hadden het recht niet op zijn eiland dieren of to knallen. De afstand viel tegen. Hij moest een paar keer uitrusten omdat zijn longen uit zijn borst leken te barsten. Maar hij haalde het. 62

Hij naderde het jacht van achteren. Er verscheen niemand aan dek. Hij bleef voor alle zekerheid uit de buurt van de schroef en klampte zich midscheeps vast aan de gladde romp. Met het schip tussen zichzelf en Peucang in voelde hij zich betrekkelijk veilig. Wat nu? Hij zwom naar de boeg en volgde met zijn ogen de ankerketting. Het water was glashelder, maar de ketting verdween tussen donker koraal. Hij zwom terug naar de achterkant van het schip en zag dat er geen tweede anker was uitgeworpen. Mark gluurde langs de boot naar Peucang. Op het strand lagen twee rubberboten met buitenboordmotoren. Hij zwom naar de boeg en dook. Hij trok zich aan de ankerketting de diepte in, maar hij kwam niet eens halverwege. Hij liet de ketting los en schoot als een dobber boven water. Hij hapte naar adem en luisterde. De kust leek veilig. Hij keek langs de scherpe boeg. Er waren geen mensen op het strand. Nog een keer proberen. Hij haalde diep adem, dook en trok zichzelf met lange halen naar beneden. Het water drukte als een loden kussen op zijn hoofd, steeds zwaarder, tot het leek of zijn trommelvliezen zouden scheuren. Hij haalde het koraal, zag nog net het anker dat zich met een van zijn weerhaken door een grillig bouwsel had geboord, moest toen loslaten en steeg borrelend op. Het duurde lang voor hij weer op adem was. Zijn oren knapten en hoorden niet meer. Hij gluurde naar het strand en probeerde na te denken. Zelfs als hij het anker loskreeg, wat dan nog? Dan haakte het in iets anders vast. Het anker lichten leek hem onmogelijk, daar was het te zwaar voor. Hij keek naar de ketting, die strak stond, als een snaar, dan weer ontspande en in een slappe boog naar beneden hing. Mark wachtte het spannen en ontspannen een paar keer af. Hij dook toen de ketting zich begon te spannen. De ketting bleef strak tot hij bij het anker was en begon toen te verslappen. Hij greep het anker en wrikte. Het schoot meteen los. Terwijl het bloed tegen zijn slapen bonkte en het zwart voor zijn ogen werd, tilde hij het anker op en sloeg de ketting een paar slagen om het ding heen. Hij duwde een punt zo diep mogelijk in het oog van een schakel. Toen liet hij los. Hij trapte uit alle macht om boven te komen, maar zag nog dat

63

het anker in een knoedel boven het koraal hing. Boven gekomen, zag hij meteen dat het schip op drift was. De ketting kwam niet meer strak te staan en het schip draaide een kwartslag, waardoor het dwars op de stroom kwam te liggen. Mark liet het jacht los en begon te zwemmen. Nu kwam het erop aan. Hij mocht zich niets van zijn vermoeidheid aantrekken. Hij dook en zwom een dental meters onder water. Zijn lichaam protesteerde met hevige steken in zijn borst en zij. Hij werd misselijk. Hij keek naar het strand. Niemand te zien. Hij dook opnieuw. Toen hij weer opdook, kon hij het niet laten achterom te kijken naar het jacht. Het dreef schuin bij Peucang vandaan, richting open zee, maar ook richting Javapunt. Het was de vraag of het daar ongeschonden langs kwam. Hij dook. Ondanks de pijn in zijn zij begon hij zich steeds lekkerder te voelen. Eindelijk had hij iets kunnen doen tegen de patsers die denken dat de wereld van hen is omdat ze geld hebben. Het mooiste zou zijn als het jacht te pletter liep. Hij bereikte uitgeput het strand. Hij wankelde naar zijn rugzak en trok met bevende handen de verrekijker naar buiten. Het jacht leek vlak voor de kust te liggen. De westpunt stak recht achter het schip dreigend omhoog. Maar de verrekijker vertekende het beeld. Het jacht was misschien nog te redden als de rubberboten nu uitvoeren. Er klonken geweerschoten. Ze hadden niets in de gaten. De neushoornvogel vloog op. Mark schrok ervan. Hij was de vogel helemaal vergeten. De neushoornvogel beklom de lucht en zette koers naar de overkant. Mark keek hem na en voelde alle moed uit zich wegvloeien. Wat had hij gedaan? Hij stond verbijsterd op en voelde zijn benen trillen. Stel je voor dat er wel iemand aan boord was, die sliep? Stel je voor dat het jacht onbereikbaar werd, of brak op de rotsen, bleven de boeven dan op Peucang? Waar moest hij dan blijven? Hij hoorde het scherpe geknetter van een buitenboordmotor. Hij richtte zijn verrekijker en zag een van de rubberboten de zee insteken. Hij keek snel naar de overkant en zag het jacht vreemd over-

64

hellen, alsofhet door iemand werd opgetild. De tweede rubberboot raasde dansend achter de eerste aan. In elke boot zaten twee mannen met oranje zwemvesten. De neushoornvogel vloog in een wijde boog in de richting van het jacht. Mark volgde hem met de verrekijker. je bent een vreemde vogel,' mompelde hij. De neushoornvogel landde aan de overkant, ter hoogte van het jacht, waar hij in het gebladerte verdween. Het jacht lag bijna op zijn kant. Het zou de Punt niet eens halen, het was al ver voor de kust op de klippen gelopen. Mark voelde zich ongekend treurig. Hij begreep niets van zijn gevoelens van nog geen kwartier geleden. De mannen maakten de rubberboten vast aan het ongelukkige jacht. Er werd een lijn aan boord geworpen. Een man klom aan boord. `Het komt door de neushoornvogel,' mompelde Mark. maakt me overmoedig.' Hij schudde zijn hoofd alsofhij de bijgelovigheid uit zijn hoofd wilde slingeren. Het werkte niet. De mannen spanden de rubberboten voor het jacht en probeerden het vlot te trekken. De buitenboordmotoren klutsten het zeewater. Het schuim spoot als een dikke fontein een paar meter hoog, maar er zat geen beweging in het jacht. Het geluid van een dozijn overspannen bromfietsen scheurde over het water. Het zag er zo nutteloos uit dat Mark er moe van werd. Het duurde uren voor de mannen hun pogingen staakten. Ze pakten het schip uit en zetten hun spullen aan land. Ze bleven aan de overkant, dat was tenminste lets. Mark at met lange tanden een paar crackers. Hij was akelig ongerust. Hij bond de rugzak op zijn rug en liep het bos in, omdat hij niet over het strand terug durfde. Hij orienteerde zich op het geluid van de zee. Toen hij thuiskwam, stond de zon al achter de bomen. De Rusa graasden op het veld alsof er niets was gebeurd. De apen zochten hun slaapplaatsen op. De duisternis viel snel, maar Mark durfde geen licht te maken. Hij zat en staarde wezenloos voor zich uit. Hij kon zich niet herinneren ooit eerder zo bang te zijn geweest.

65

Waarom wilde hij in zijn eentje de wereld redden? Wat kwamen die paar engerds erop aan? Als hij rustig had afgewacht waren ze na een paar uur met wat dooie Rusa vertrokken. Hij had een afschuwelijke fout gemaakt. Hij had een hekel aan zichzelf en aan alle mensen. Het werd een ellendige nacht. Half wakend, half slapend worstelde hij de uren door. Hij had voor het eerst last van de hitte en hij smachtte naar een frisse wind. Toen de hemel lichter werd, stond hij op en sleepte de kisten van het veld de barak binnen. Hij pakte ze koortsachtig in. Alleen de allernoodzakelijkste dingen deed hij in zijn,rugzak. Hij inspecteerde de barak en verwijderde alle sporen van zijn aanwezigheid. Toen sloop hij naar het strand, maar bleef tussen de bomen. Hij zocht met zijn verrekijker de kust van Ujung Kulon af. Het jacht was doormidden gebroken. Hij zag de rubberboten op het strand liggen. Hij moest ze in de gaten houden, want stel je voor dat de mannen plotseling voor zijn neus stonden. Links van de rubberboten stond een vreemd gevormde groep rotsen. Ze leken sprekend op elkaar, alsof ze door dezelfde ontwerper waren bedacht. Het was te ver weg om zeker te zijn van hun aantal, maar toch zo opvallend dat het Mark verbaasde ze niet eerder te hebben opgemerkt. Zijn armen werden moe. Hij liet de verrekijker zakken, maar zag nog net in een laatste flits dat de rotsen van vorm veranderden. Hij tilde de verrekijker weer voor zijn ogen, maar kreeg door zijn trillende armspieren het beeld niet stabiel. Was het waar? Waren de afstanden tussen de stenen veranderd? Hij legde de verrekijker op een dikke boomtak en tuurde gebukt naar de overkant. Tadale schreeuwde hij. Neushoorns. Het waren geen rotsen, maar een groepje Javaanse neushoorns waarvan er nog een vijftigtal op Ujung Kulon leefde. Mark besefte niet alleen dat hij een unieke waarneming deed, want de neushoorns werden vrijwel nooit door iemand gezien, maar ook dat de dieren in gevaar verkeerden met de gewapende stropers in hun rug. De neushoorn wordt gestroopt, niet om zijn 66

vlees maar om zijn hoorn, dat, tot poeder vermalen, in heel Azie als medicijn wordt gebruikt, meestal voor liefdesdrankjes. De hoorn is zijn gewicht in goud waard. De dieren sjokten naar de rubberboten. Wat moest hij doen? Kon hij ergens lawaai mee maken? De afstand was groot. Een knal? Maar waarmee? Hij wist het niet zeker, maar het leek of de neushoorns de rubberboten besnuffelden. Het volgende ogenblik vloog er een door de lucht. De buitenboordmotor was er blijkbaar afgehaald, want de rubberboot stuiterde als een bal over het strand, achtervolgd door speelse neushoorns. De geweren konden elk moment losbarsten. Mark zette zijn handen aan zijn mond en schreeuwde uit alle macht. Het deed pijn in zijn keel. De neushoorns reageerden niet. Ze gingen door met hun woeste spelletje. De rubberboot zakte in elkaar tot er niet meer dan wat fladderende lappen van overbleven, waar de neushoorns tevergeefs hun hoorns onder probeerden te krijgen. Ze stonden weer stil als een beeldengroep. Het spel was uit. Mark kwam achter zijn kijker vandaan. Hij liet hem op de boomtak liggen en strekte zijn rug. Waarom deden de stropers niets? Sliepen ze nog? De neushoorns waren zonder verrekijker niet meer dan dikke zwarte stippen. Ze hadden zich kennelijk omgedraaid, want ze bewogen in oostelijke richting. Mark zag opeens de neushoornvogel op hem afvliegen, al halverwege de zeestraat. Zat zijn taak erop? Mark schudde zijn hoofd. Hij verzon weer verbanden die er niet waren. Hij kroop achter de verrekijker en zag de neushoorns tussen het geboomte verdwijnen. Toen pas kwamen de stropers schietend het strand op. Ze renden als dolgeworden mieren heen en weer en schoten in de lucht. Het was een komisch gezicht. Mark liep grinnikend het strand op en zwaaide naar de mannen. Hij voelde zich zo opgelucht dat hij een pesterijtje niet kon laten. Ze hadden hem niet meteen in de gaten. Mark rende terug om zijn verrekijker op te halen. Door de kijker werden de mannen zo groot als een pink. Mark sprong en zwaaide. Na verloop van tijd stonden de mannen stil. Aan hun houding te zien, keken ze met verrekijkers naar hem. 67

`Toe maar jongens!' schreeuwde Mark. Topen maar. De bewoonde wereld is hoogstens een paar dagen lopen!' Hij liet zich achterover op het strand vallen en gierde van het lachen. Hehe, dat was leuk zeg. Enorm grappig. De mannen aan de overkant bleven niet lang in hun verstarde houding. Ze liepen wild door elkaar. Twee mannen verdwenen tussen de bomen en kwamen even later terug met een buitenboordmotor tussen hen in. Mark kwam overeind en richtte zijn verrekijker. Hij keek verbijsterd naar het vlekje in de verte dat scheurend op hem afkwam. Waar was hij nu weer zo overmoedig van geworden? Had hij zichzelf verward met Tarzan, de koning van de jungle, onoverwinnelijk door zijn verbond met de natuur? Wat moest hij doen? Waar was de neushoornvogel? De rubberboot was nu zo groot als een vuist. Je zag de mannen zitten, hun geweren staken als lucifershoutjes de lucht in. Hij moest weg van het strand, maar zijn benen wilden niet. Hij bleef staan en keek machteloos naar de dansende rubberboot. 'Ik ontken alles,' dacht hij. 'Ik weet van niks.' Hij begon to zweten als een kaas: van buiten nat, van binnen droog. Hij wilde schreeuwen, maar zijn uitgedroogde tong werkte niet mee, waardoor er wat gepiep uit zijn mond kwam. Tarzan had zijn tong verloren. De rubberboot was nu zo dichtbij dat hij de mannen hoorde schreeuwen. Hij schatte dat hij binnen het bereik was van hun geweren en nog kwam hij niet in beweging. Toen stak er een hevige wind op en viel er een schaduw over het strand en een deel van de zeestraat. Op hetzelfde moment hoorde hij de neushoornvogel schreeuwen. 'Tek!' De wind boog de bomen dubbel en de rubberboot werd naar het oosten weggeblazen. De mannen lagen plat op hun buik op de bodem. Mark keek omhoog en zag de Garuda landen. Zijn vleugels klapten als stofdoeken. Hij rende naar het veld, tegen de storm in. Er zeilden dode takken door de lucht, bladeren zo groot als korte broeken vlogen hem om de oren. Hij bereikte de barak toen de Garuda recht boven 68

het veld hing. Het bos boog uiteen als een graspol. De deur van Marks `slaapkamer' scheurde uit zijn scharnieren en viel kletterend om. De Garuda strekte zijn klauwen, raakte de grond en kwam deinend tot stilstand. De bomen richtten zich krakend op. Het werd stil. Mark vergat alles om zich heen, heel Peucang, zijn bagage, de stropers en zijn angst. Hij rende naar de Garuda en wachtte ongeduldig op het zakken van de trap. De neushoornvogel beschreef cirkels boven het veld. De trap gleed naar buiten. Mark greep hem vast alsof het een reddingboei was. Hij stormde naar boven, de veilige buik van de Garuda binnen. De neushoornvogel dook en landde boven aan de trap. Hij hipte naar binnen en zocht zijn plaats op, achterin, op de stok. De trap werd ingetrokken en de buik sloot zich. De Garuda steeg op. Mark zag Peucang onder zich wegzakken. Hij was opgelucht, omdat hij aan groot gevaar was ontsnapt, maar tegelijkertijd wist hij dat hij zijn leven lang zou terugverlangen naar zijn onbewoonde eiland. Hij keek en grifte het in zijn geheugen. Hij zag de rubberboot, die stuurloos ronddobberde en opnieuw werd weggeblazen. Vanuit het westen kwam een kleine motorboot die vlak onder de kust van Ujung Kulon richting Peucang koerste. Hij zag groene verkennershoeden aan boord. Het leek een patrouilleboot van de Indonesische natuurbescherming. Mark leunde achterover in zijn stoel. Even, heel even maar, wantrouwde hij wat hij had gezien. Karels gezicht dook op en keek hem ongelovig aan. 'Het gebeurt in je hoofd,' hoorde Mark. Hij haalde zijn schouders op en sloot een moment zijn ogen.

69

3
De Garuda vloog een wijde bocht en zette koers naar het noorden. Mark keek rond en zag Been kisten, maar wel een kleine, blauwe rugzak. Hij liep ernaar toe en zocht meteen naar een kaart. Hij had een vermoeden van het doel van de tocht en de kaart gaf hem gelijk. Vanaf Peucang boog een dikke, rode lijn over Zuid-Sumatra naar het noorden. Bij het eiland Bangka stak de lijn de zeestraat Karimata over, tot de kust van Borneo. Mark legde de kaart neer. Hij zag het al. Hij wist waar de reis heen ging. Met trillende handen zocht hij in de rugzak naar nieuwe `aanwijzingen'. Hij vond ze. Precies zo'n boekje als de vorige keer, in elkaar geniet als een schoolkrant. Hij las het dit keer meteen, van begin tot eind, en legde het zuchtend weg. Al zijn dromen kwamen uit. Hij ging naar het land van de neushoornvogel. Hij viel in slaap. Mark werd zo nu en dan wakker. Een keer boven de straat Karimata, een keer met de kust van Borneo in zicht, maar pas toen ze boven een stad cirkelden, was hij in staat zijn ogen Langer open to houden. Hij dacht even dat ze boven Pontianak vlogen, de stad waar zijn grootouders hadden gewoond, maar op de kaart liep de rode lijn over zee en ging pas bij Kuching het land in. Boven Kuching zat een lus in de lijn. 'Sarawak,' fluisterde Mark. `Ik ben er al!' Hij keek naar de hoofdstad. Een kleine stad met een dikke moskee in het centrum. Het gouden koepeldak schitterde in de zon. De omvang van de moskee verbaasde hem, omdat hij uit de boeken had geleerd dat de Dayak massaal waren bekeerd tot het christendom en omdat de Chinezen zelden mohammedaan zijn. De Garuda verliet het luchtruim van Kuching en volgde de kust
70

in oostelijke richting. Na een uur staken ze het land in en vloog Mark voor het eerst boven het oerwoud van Borneo. Oerwoud is, zeker vanuit de lucht, erg saai, maar het oerwoud van Borneo is boeiend door de grillige loop van de rivieren. Borneo is een tamelijk plat eiland met alleen in het midden een bergrug. De rivieren die daar ontspringen, kronkelen naar de zee, de ene lus volgt op de andere, alsofeen reuzenkind met linten zilverpapier heeft gespeeld. `Zo moet Nederland er vroeger uit hebben gezien,' dacht Mark. `Overal bos en de rivieren nog niet rechtgetrokken.' De Garuda begon te dalen. Mark gespte de blauwe rugzak op zijn rug. Ze landden bij Sibu. Een kleine stad aan de Rejang-rivier. Mark stapte uit. De neushoornvogel loeide voor hem uit en verdween boven de stad uit het zicht. Mark wachtte tot de Garuda was opgestegen en achter de horizon verdween. Hij begon te lopen. Het was heet. Nog heter en drukkender dan op Peucang. Mark keek om zich heen. Het paradijs was hier lang geleden vernield. Er stonden wat zielige boompjes langs de weg die naar Sibu leidde. Er was tamelijk wat verkeer. Zware bussen rammelden voorbij en bliezen zwarte rook over de weg. Een man op een bromfiets schreeuwde iets naar hem. Er stopte een fietstaxi. `Waarheen, meneer? Waar komt u vandaan meneer? Waar wilt u heen, meneer?' ratelde de betjakrijder. `Ik ga lopen,' zei Mark. De betjakrijder keek hem verbaasd aan en barstte toen in lachen uit. Mark bekeek de man eens goed. Hij was nog jong, maar al zijn tanden waren van goud. Hij had grote bruine ogen in een lichtbruin gezicht. `Sibu is ver,' riep de betjakrijder gierend van het lachen. `Je zult smelten, vadertje.' Mark glimlachte. Hij was blij dat de man ophield met zijn `gemeneer'. `Als ik begin te smelten, roep ik je, vadertje,' antwoordde hij. `Okee, okee,' zei de man. Hij fietste weg. 'Amerikanen!' riep hij. `Amerikanen!' 7

Mark liep een kwartier, toen had hij er genoeg van. Hij viel verschrikkelijk op met zijn blonde hoofd en lange lichaam. De mensen schreeuwden naar hem vanuit auto's, bussen, vrachtwagens; allemaal goedbedoelde vragen en opmerkingen, maar hij werd er heel moe van. Hij ging bij een bushalte in de rij staan. Hij stak met kop en schouders boven iedereen uit. `Die is ver van huis,' hoorde hij een rimpelig vrouwtje zeggen. `En zo groot als hij is! Een witte beer,' giechelde haar dikke dochter. Hun Maleis was niet gemakkelijk te verstaan. Ze spraken het anders uit dan hij het in Nederland op de radio had gehoord. Hij haalde de rugzak van zijn rug en grabbelde erin rond. Hij vond wat hij zocht: een portemonnee. Er zaten Maleisische ringgits in. Veel papiergeld en wat munten. Toen hij zich de propvolle bus binnenwrong verstomden de gesprekken. Bruine ogen koekeloerden over schouders van anderen heen, onder armen door, een kind ging op een bank staan om hem te zien. Mark glimlachte maar zo'n beetje in het rond. Er kroop een hand langs zijn rug omhoog. Even later werd hij, helemaal niet zo zacht, aan zijn haren getrokken. Hij draaide zich geergerd om. Een verlegen vrouw keek even in zijn ogen, daarna snel een andere kant op. Marks gezicht was drijfnat. De hitte in de bus was ondraaglijk. Hij keek nog eens naar de verlegen vrouw. Ze had een jurk aan die in Nederland truttig zou worden gevonden, lang, sloom en gebloemd. Waarom had dat malle mens aan zijn haren getrokken? `Waar komt u vandaan?' werd er geschreeuwd. Naast hem dook een brutaal bruin koppie op. Een jongen van een jaar of tien. `Uit Holland,' zei Mark. De jongen knikte braaf. 'Is dat Amerika?' vroeg hij. `Nee, dat ligt in Europa,' zei Mark. `Sneeuw? Skien?' schreeuwde iemand. `Wel sneeuw, maar geen skien,' zei Mark. `Bent u getrouwd. Hebt u kinderen?' `Ik ben pas zeventien!' riep Mark. 72

De mensen brulden van het lachen. Dat die witte reus pas zeventien was? Niet te geloven, kwek, kwek, kwek. De conducteur was zeker niet ouder dan Mark. Hij wrong zich tussen de andere passagiers door naar Mark toe. 'Hallo,' zei hij grijzend. `Jij bent de eerste witte man op mijn bus.' `0,' zei Mark. `Jij hebt 't warm, he?' De jonge conducteur keek alsof hij in de dierentuin was. Mark trok zijn portemonnee om een kaartje te kopen. `Werk je bij de Shell?' vroeg de conducteur. 'In Miri?' Mark schudde van nee en stak een muntje uit. `In de houtkap?' `Nee,' zei Mark. 'Ik ben op zoek naar de neushoornvogel.' Er viel een diepe stilte. De bus ronkte en rammelde. De conducteur keek hem met open mond aan. Mark trok het kaartje uit zijn handen en gaf er het muntje voor terug. Dan kun je lang zoeken,' zei de conducteur. 'Ik heb er nog nooit een gezien.' `Ik ga ver weg,' zei Mark. De conducteur schudde zijn hoofd. 'Verder dan Kanowit? Daar wonen mijn ouders.' `Verder dan Kanowit,' zei Mark. De conducteur legde een hand op Marks schouder. Hij lachte met veel tanden. 'Nu weet ik wat je bent,' zei hij. `Je bent een geleerde.' Mark schoot in de lach. De conducteur worstelde zich bij hem vandaan. Jawel!' riep hij door de hele bus. 'Een witte geleerde. Op zoek naar de oude goden, echt hoor!' Het was blijkbaar komisch, want de mensen lagen weer dubbel van het lachen. Alleen een Chinese meneer, recht tegenover Mark, vertrok geen spier. Mark keek rond. Iedereen keek hem vriendelijk aan, maar hij begreep weinig van hun vrolijkheid. Ze reden Sibu binnen. Mark keek strak naar buiten. Het was er druk. De bus kroop door de straten. De stad was lelijk, rommelig en vies. De muren van de huizen waren aangetast door bruine en 73

zwarte schimmels. Een geur van verrotting drong de bus binnen. Het busstation was bij de kade van de Rejang-rivier. Mark stapte uit, werd door verscheidene passagiers op de schouders geklopt en aan zijn lot overgelaten. Hij moest zorgen voor een onderkomen, maar hij was nieuwsgierig naar de rivier. Hij slenterde naar de kade. De Rejang stroomde woest en breed aan Sibu voorbij. Het water was bruin. Kleine boten zwoegden stroomopwaarts het binnenland in of schoten stroomafwaarts pijlsnel langs. Dikke boomstammen dreven zwijgend naar de zee, gevaarlijke kolossen, vaak langer dan de driftige motorbootjes. Morgen moest hij hier een boot zoeken, want de Rejang was de enige weg naar het binnenland. Sarawak kende buiten de steden alleen waterwegen. Mark zag de gammele houten schuitjes, worstelend tegen de stroom, en schudde bedenkelijk zijn hoofd. Hij liep de stad in. Hij begreep al gauw dat hij nergens in Sarawak onopgemerkt zou zijn. Hij werd aangesproken en uitgehoord. Hij besloot niet meer te luisteren. Hij passeerde een vismarkt. Het stonk er onbeschrijfelijk. De straat was glibberig van het vet. Vissekoppen lagen vertrapt op het kleverige asfalt. De vliegen zaten als zwarte korsten op het afval. Voor hem liep een vrouw met een levende kip in een plastic zak waaruit alleen de kop naar buiten stak. Hij kwam geen enkele blanke tegen en voelde zich diep ongelukkig. `Orang putih!' riepen de kinderen al van ver, wat 'wit mens' betekende. Het was verschrikkelijk om als een kleur, een ras, een soort gezien te worden en niet gewoon, als een mens. Hij verwenste zijn witte haar, zijn rode gezicht en zijn veel te lange lichaam. Hij had honger, maar hij durfde nergens naar binnen te gaan. Er waren dure hotels, maar die leken hem niks. In de winkelstraatjes hingen bordjes 'hotel', maar daarvan zag je alleen een vieze trap naar de eerste verdieping boven een winkel. Mark schraapte al zijn moed bij elkaar en probeerde zo'n trap naast een cassettebandjeswinkel. Op de eerste etage trofhij vier Chinese dames aan, die onmiddellijk dubbel klapten van het lachen toen ze hem zagen. Hij wilde zich omdraaien en wegrennen, maar hij beheerste zich en wachtte 74

zwetend af. De dames kwamen niet meer bij. Mark keek schichtig naar zijn gulp, maar die zat dicht. Hij haalde een hand door zijn haar, keek schielijk in een spiegel, maar zag niets bijzonders. De dames waren nu zover dat ze tussen giechels door iets naar elkaar riepen. Mark besloot dat het mooi was geweest. Hij keek een van de dames in de betraande ogen en zei: 'Heeft u een kamer voor mij?' Het gegiechel brak als een snaar. '0 ja, natuurlijk, meneer, voor hoeveel nachten?' `Een,' zei Mark. `coed, meneer. Met of zonder airco, meneer?' `Met,' zei Mark. Hij begreep wat de truc was: praten, meteen praten, zodat ze hoorden dat je meer was dan een verkeerd gekleurde reus. De dames gingen aan hun werk. Ze wierpen tersluikse blikken, maar het giechelen was afgelopen. Mark vulde een inschrijfformulier in, verzon een paspoortnummer en zette zijn handtekening. Daarna werd hem zijn kamer gewezen. Het was een eenvoudig hokje, met een blaasdoos in het raam die de airconditioning verzorgde, een we en een koude douche. Het zag er niet zo erg vies uit. Mark zette de blaasdoos aan, waste en verkleedde zich. Hij hing zijn doorgezwete t-shirt voor de blaasdoos, waardoor het wapperde als een vlag. Hij ging op bed zitten. Wat nu? Hij was moe, maar te hongerig en te opgewonden om te slapen. Hij zag ertegenop om de straat op te gaan, want hij was 'voornamelijk moe van de mensen. Waarom kon hij niet gewoon rondlopen zonder aangegaapt te worden? Hij zag er blijkbaar buitengewoon vreemd uit. Leuk was het niet. Wat moest dat worden? Hij had nog een lange reis voor de boeg. Hij had er helemaal geen zin meer in. Hij wilde het opgeven, in de hotelkamer blijven tot de Garuda hem kwam ophalen. Er werd op de deur geklopt. Mark stond met tegenzin op en deed open. `Hallo,' zei de Chinese vrouw die hem had geholpen met het inschrijfformulier. `Gaat alles goed?' `Ja,' zei Mark. 'Dank u.' `Ik zag op het formulier dat je pas zeventien bent,' zei ze. 75

Mark keek haar verwonderd aan. `Ik heb een zoon van zeventien,' zei ze. 'Heb je al gegeten?' `Ja,' loog Mark, want hij wilde absoluut niet zielig zijn. `Weet je al waar je vanavond gaat eten?' `Nee,' zei Mark. `Zal ik je meenemen naar het restaurant van mijn zuster?' Ze glimlachte vriendelijk. Mark aarzelde. Wat moest hij &dr nou van vinden? Ze keek, eh, moederlijk, dacht hij. `coed,' zei hij. 'Hoe laat?' `Zes uur?' `Dm is goed,' zei Mark. 'Maar eh, ik heb geen betere kleren dan deze.' `Ik ook niet,' zei ze. 'Korn je naar de balie om zes uur?' Mark knikte. Hij keek haar na toen ze door het nauwe gangetje terugliep naar haar kantoortje. Hij deed de deur dicht. Hij ging op zijn bed liggen, luisterde gedachteloos naar het straatlawaai en viel toen in slaap. Ze heette mevrouw Tang. Mark liep naast haar door de straten van Sibu en voelde zich tamelijk op zijn gemak. Op de markten hingen de kooplieden lampen in hun kramen waardoor de stad er zowaar gezellig begon uit te zien. Ze kwamen langs een groentestalletje. Mark keek vluchtig langs de kisten vol bekende en onbekende vruchten. 'Hee,' riep hij verrast en stond stil. `Wat is er?' vroeg mevrouw Tang. `Appels!' Mark trok zijn portemonnee. `Nee, laat mij dat doen,' zei mevrouw Tang. Ze stapte naar de koopman en begon een gesprek in het Chinees. Ze wees allerlei kisten aan, behalve die met de appels. Ze trok een zorgelijk gezicht. Ze deed of ze wegliep en wees op het laatste moment naar de appels. Ze pakte er een tussen duim en wijsvinger, keek er verachtelijk naar en legde hem toen in Marks hand. Ze wierp een muntje naar de koopman die het handig opving. Ze liepen verder. 'Bijna voor niets,' zei mevrouw Tang trots. De appel zag er smakelijk uit. Mark had zin om er meteen in te

76

bijten, nu in de hete straten van Sibu, en daarbij aan een pure Hollandse dag te denken. Hij hield zich in, stak de appel in zijn broekzak en rommelde in zijn portemonnee. `Nee, het is een cadeautje,' zei mevrouw Tang en barstte weer in lachen uit. Mark nam zich voor zich niets meer van onbegrijpelijk gegiechel aan te trekken, waar ter wereld ook. Ze liepen door een steeg waarvan de ene muur blind was en de andere bestond uit de achterkanten van restaurants. Je keek dwars door de eethuizen heen, omdat het open hallen waren zonder deuren. Tussen kisten, toonbanken en fornuizen door zag je de klanten zitten. De steeg was smerig. De rotzooi van de restaurants puilde aan de achterkant de steeg in. Een wal van etensresten, vuilnis, blikken, lappen en besmeurd plastic lag als een stinkend fort om de eethuizen been. Magere katten met halve staarten loerden tussen het vuilnis op smakelijk ongedierte. Het scheen de onberispelijke mevrouw Tang niet op te vallen. Ze trippelde geroutineerd tussen de troep door zonder haar elegante schoentjes te bevuilen. `We zijn er,' zei ze en wees. Mark keek met afgrijzen naar een glibberige loopplank die over de vuilniswal toegang gaf tot de achterkant van een eethuis. Hij barstte plotseling in lachen uit. Het idee dat iemand een loopplank had bedacht als oplossing voor het vuilnisprobleem was onweerstaanbaar grappig. Hij keek mevrouw Tang opgetogen aan, maar zij keek ernstig terug. Hij smoorde zijn lach in een hoestbui. Mevrouw Tang keek bezorgd toe tot hij was uitgehoest en ging hem toen voor op de loopplank. Ze laveerden naar een ruimte naast het openbare restaurant, waar mevrouw Tang door acht mensen van allerlei leeftijd werd begroet. Mark stond er wat lullig bij, tot hij aan de familie werd voorgesteld. Een stokoude opa en oma, een vader en een moeder, een broer, een zuster, een nichtje en een neef. Er werd niet gelachen, hoogstens verbaasd gekeken. Het omaatje keek steil omhoog, om Marks gezicht te zien. Ze zei niets, draaide zich om en nam plaats in een kartonnen doos. Mark dacht een moment dat ze een komische act opvoerde, 77

maar de familie vertrok geen spier. Ze zaten allemaal op stoelen, maar oma zat in een kartonnen doos waaruit alleen haar hoofdje naar buiten stak, terwijl haar beentjes over de rand bungelden. `Ik lach niet,' dacht Mark. 'at is niet grappig.' zitten,' zei mevrouw Tangs zuster. Daar zat hij dan en voelde zich minutenlang het pronkstuk van de veiling. De kinderen staarden hem aan. Hij bong zich voorover naar het kleine meisje, trok aan zijn haar en zei: "t Is echt hoor, voel maar.' Het kind slaakte een gilletje en rende naar haar moeder. Het gezelschap moest erom lachen. Mark was vanafdat moment een gewoon mens. Zijn huid was te rood, zijn ogen te blauw, zijn neus te lang, maar achter dat rare uiterlijk zat eigenlijk een gewone Chinees die op de verkeerde plek was geboren. Hij moest met mevrouw Tang mee naar de keuken, waar een enorme Chinees de potten en pannen beheerde. De man was nog groter dan Mark en twee keer zo zwaar. Het was de eerste keer in Sarawak dat Mark iemand recht in de ogen kon kijken. De kok keek hem aan, legde een enorme hand op zijn schouder en zei ernstig: 'Big is beautiful.' Daarna roerde hij weer in zijn pannen. `Wat wil je eten?' vroeg mevrouw Tang. `Rijst? Gebakken? Gekookt? Wat wil je erbij? Wijs maar aan.' Mark liep langs de pannen en de schalen en koos voor gebakken rijst en kip. Hij zag wat onbekende groenten en toen... bloemkool. `En dat,' zei hij. Ze liepen terug naar de tafel. `Zo moet je dat doen,' zei mevrouw Tang. ',le gaat naar de kok en je wijst aan wat je wilt eten. Okee?' De tafel kreeg een nieuw zeiltje en het bestelde werd opgediend. Toen Mark van zijn eten opkeek, was er een kwetterend gesprek ontstaan waar hij geen woord van verstond. Hij keek rond. De tafeltjes in de klantenruimte waren allemaal bezet. De zuster van mevrouw Tang rende er rond met bestellingen. Mark zag voor het eerst verschil tussen de bruine gezichten. Het waren niet allemaal Chinezen. `Wonen er veel Maleisiers in Sibu?' vroeg hij aan mevrouw Tang.

78

Ze volgde zijn blik. Dat zijn bijna allemaal Iban,' zei ze. `StadsI ban.' Mark keek haar verrast aan. Dayak?' vroeg hij voor alle zekerheid. Mevrouw Tang knikte. Mark keek met andere ogen naar de opgewekt etende klanten. Daar zaten ze dan, de Iban, de beruchte koppensnellers uit de boeken, achter hun glaasje bier en hun bordje rijst. Het waren mensen waarin je niet meteen Aziaten zag. Ze leken op mensen van Zuidzee-eilanden. Een lichtbruine huid met grote, bruine ogen, zachtronde gezichten en dicht, zwart haar dat meestal niet sluik was. `Kunnen de Chinezen het een beetje vinden met de oorspronkelijke bevolking?' vroeg hij. `Oorspronkelijk?' vroeg mevrouw Tang. `De Iban zijn hier pas een paar honderd jaar, de Chinezen minstens duizend jaar.' Haar grootvader keek Mark aan en zei: `Vroeger hadden we vooral te maken met de Kayan en de Kenyah. Toen de Iban kwamen, noemden de Kayan hen "Ivan," wat "zwerver" betekent, want zij kwamen van ver en bleven nooit lang op een plek. De Iban konden de v niet zeggen en maakten er "Iban" van. Ze waren niet geliefd, want ze waren oorlogszuchtig. Nu is de Rejang tot ver voorbij Kapit het land van de Iban. Wij Chinezen hebben nooit veel moeilijkheden met hen gehad. Ze zakten de rivier of om hun manden, matten en rijst aan ons te verkopen. Ze verdronken hun geld bij ons en worstelden dan weer stroomopwaarts naar huis.' De oude man giechelde. 'En ik zeg je, ze doen dat nog steeds. Ze verkwisten hun geld in de stad waar alle eethuizen, winkels en hotels Chinees zijn. De Iban zijn arbeiders en ze zullen dat blijven zolang ze hun geld niet in hun portemonnee kunnen houden.' `En de Maleisiers?' vroeg Mark. De oude man zweeg. Mevrouw Tang wierp hem een waarschuwende blik toe. Dat is heel ander yolk,' zei ze. `Ik zal je dit zeggen,' zei de oude man. `De Dayak en de Chinezen zijn elkaars natuurlijke bondgenoten, ondanks alles.' Hij keek om zich heen en ging fluisterend verder. 'Als de Dayak hun onderlinge geschillen vergeten en zich verbinden met de Chinese kennis van handel en techniek, dan zal Sarawak op een dag vrij zijn. 79

Zolang wij verdeeld zijn, kunnen de Maleisiers doen wat ze willen. `Ze noemen Sarawak "Oost-Maleisie".' De oude man knikte bitter. 'Oost-Maleisier De grootvader werd door verscheidene familieleden tegelijk toegesproken. Het klonk bestraffend. De oude man knikte Mark vriendelijk toe, maar zweeg. De maaltijd verliep verder onder vrolijk en onverstaanbaar gekwetter. Toen mevrouw Tang en Mark weggingen, werden ze door de hele familie nagewuifd. Mark ging vroeg naar bed. Hij had zijn laken nog niet over zich heen getrokken of de cassettebandjeswinkel beneden hem begon keiharde discomuziek to draaien. Veel Michael Jackson en eens in het half uur 'Venus' van de antieke Nederlandse popgroep `Shocking Blue'. Mark at zijn appel. Hij dreunde zowat zijn bed uit. Drie uur duurde het en in al die tijd hoorde hij Been enkele Aziatische klank. Hij stond vroeg op, nam afscheid van mevrouw Tang, die een beetje huilde toen hij Naar een hand gaf. Op weg naar de kade kocht hij een tros bananen, een half gesneden wittebrood en een halve liter gesteriliseerde Belgische melk. Hij passeerde een antiekwinkeltje. Hij was de stoffige etalage al voorbij toen hij stilstond en omkeerde. In een hoek van de uitstalkast stond een houten beeldje dat een man met een speer voorstelde. Het mannetje hield de speer aan zijn mond, terwijl de speerpunt schuin omhoog stak. 'De holle speer,' fluisterde Mark. `Hij blaast erop.' Hij keek naar de bolle wangen van het mannetje. Hij blies, maar waarom? Waarom blaast iemand op een speer? Hij haalde zijn schouders op. Misschien konden de mensen in het binnenland hem dat uitleggen. `Het binnenland,' zei hij hardop. Hij liep door. Het woord had een magische klank. Hij ging vandaag, net als zijn grootvader lang geleden, het binnenland van Borneo in. Het was druk aan de kade. Het krioelde van de scheepjes die zij aan zij, langs elkaar schurend, werden geladen of gelost. 8o

Hoe vond je een boot naar Kapit? Hij bekeek de bootjes, het ene nog gammeler dan het andere, sommige wegrottend op de waterlijn, andere zo hoog beladen dat ze aan de kade al scheef in het water lagen. `Wil je naar Kapit?' vroeg iemand in het Engels. Een jongen met een bundel geplukte kippen als een verlept boeket in zijn rechterhand, keek hem vrolijk aan. `Yes,' zei Mark. `Dan moet je de expresboot nemen, snel, hij vertrekt bijna.' De jongen wees. `Ver weg,' zei hij. Itennen.' Mark sprintte langs de kade, verbaasd nageschreeuwd door schippers en sjouwers. In de verte werd oorverscheurend dubbeltonig getoeterd. Itennen, meneer,' werd er geschreeuwd. `Hij vertrekt.' Mark scherpte zijn sprint nog eens aan, zigzagde tussen stapels kisten, manden met groenten en levende kuikens door en bereikte doornat de steiger met de gillende expresboot. `Okee sir,' zei de jongen die de kaartjes verkocht. `U heeft 't gehaald.' De boot was tjokvol. De mensen stonden op de gangboorden en zaten op het dak. Mark werd door vele handen naar binnen geduwd. Alle banken waren bezet. De mensen zaten op hun bagage op de vloer in het gangpad, dicht opeengepakt. Mark klom voorzichtig over de eerste mensenkluwen en liet zich zakken tussen de warme, zwetende kluit lichamen. De boot snerpte met zijn toeter, een ondraaglijk geluid waarvan je oren pijn deden. Er werden nog vier zwaar bepakte passagiers naar binnen gepropt voor de boot vertrok. Er begon een frisse wind door de open luiken naar binnen te waaien. De boot draaide zijn boeg tegen de stroom in en zette er een behoorlijke vaart in. Toen Mark dacht dat hij op topsnelheid was, begonnen de motoren te brullen. Het was of hij zich schrap zette, de boeg ging omhoog en de boot vloog met een onwaarschijnlijke snelheid over de rivier. Het water spoot langs de open luiken. Mark luisterde naar de gesprekken om zich heen. Er werd een onverstaanbaar soort Maleis gesproken met veel knauwende `ai'8

klanken. Door het stampen van de boot en het geraas van de wind duurde het lang voor hij begreep dat het geen Maleis, maar Iban was. Hij kende veel Iban-woorden uit de boeken, maar hij had ze nog nooit horen uitspreken. Het viel hem niet mee. Zo nu en dan herkende hij een woord. Het waren voornamelijk vrouwen met jonge kinderen. Er zaten wat mannen tussen. Er leunde een oude man in een korte broek tegen de stuurhut. Zijn benen waren voorzien van blauwe ruitvormige tatoeages. Ook zijn hals was vanaf zijn kin tot het bovenste knoopje van zijn overhemd blauw getatoeeerd. In zijn oorlellen zaten grote, pinkdikke gaten, maar ze waren leeg. De man keek terug en grijnsde breed. Zijn tanden waren zwart. Een klein meisje van een jaar of drie greep verlegen naar haar moeders borst, toen Mark per ongeluk in haar ogen keek. De moeder legde een hand voor de ogen van het meisje en keek Mark verontschuldigend aan. Hij begreep dat zijn uiterlijk geen gezicht was voor een kleine Iban. Een jonge kaartjescontroleur veroorzaakte een hoop onrust. Moeders met kleine kinderen moesten overeind en een decimeter verderop weer gaan zitten. Bagage moest op een andere manier worden opgestapeld. Er werd gemopperd en gekermd, maar iedereen deed gehoorzaam wat het bulletje vroeg. Ten slotte ontstond er naast Mark een ruimte van dertig bij dertig centimeter. Het conducteurtje toverde een soort hope melkkruk te voorschijn en plantte hem in de open ruimte. `Sur,' zei de jongen. Hij keek Mark aan en sloeg met zijn hand op de kruk. 'Sit sur,' zei hij streng. Mark werd knalrood van schaamte. Hij schudde zijn hoofd, wees sprakeloos naar de moeders met kleine kinderen en naar de oude man met de geblokte benen. `No sur,' zei de jongen. 'You sit sur.' Het was verschrikkelijk. Deze vorm van gastvrijheid was moeilijk te verdragen. Mark hees zich op het krukje. Zijn hoofd stond op barsten. Mijn God, daar zat ie dan, koning roodhoofd, wiens billen te deftig waren voor de vloer! De mensen keken tevreden. Ze giechelden een beetje om zijn rode hoofd. Hij zat nu naast een oude vrouw. Ze had een levende
82

kip op schoot. De pootjes waren met touw aan elkaar vastgebonden. Het smalle handje van de vrouw lag op de rug van de kip. Mark dacht even dat de vrouw een fijn zwartkanten handschoentje droeg, tot hij zag dat de hand was getatoeeerd met een fijn netwerk van lijntjes. `Waarheen?' vroeg ze opeens. `Kapit,' zei Mark. `En dan? Belaga?' `Misschien,' zei Mark. 'Ik weet 't niet.' `Waar is je moeder?' Ze sprak Maleis met een Iban-accent. `Mijn moeder is dood.' `Ach kind,' zei de vrouw. Ze schudde haar hoofd en aaide de kip. `Zo alleen,' zei ze. 'Ik schrok toen ik je zag. Z alleen. Dat is niet goed. Zoek je een vrouw?' `Nee,' zei Mark. Hij aarzelde. Hij keek in het goedige gezicht van de oude vrouw en zei: 'Ik zoek mijn grootvader.' `Ai,' zei de oude vrouw. Ze keek hem verrast aan. 'In Sarawak? Is hij verdwaald?' `Misschien.' `Lang geleden?' `Heel lang.' De oude vrouw zweeg. Ze streelde de kip met nerveuze vingers. De kip knipperde verlekkerd met zijn ogen en viel in slaap. 'Ik heb horen vertellen,' zei de oude vrouw. Ze stopte en keek Mark vluchtig aan. 'Ik heb horen vertellen over een Iban putih, een witte Iban. Dat was lang geleden. Heel lang.' Mark lachte. `Mijn grootvader is geen Iban,' riep hij vrolijk uit. De oude vrouw bekeek nieuwsgierig zijn lachende gezicht. 'Hoe weet je dat?' vroeg ze. `Sommige gevangen Kayan werden Iban, sommige gevangen Iban werden Kayan. Een oorlog maakt veel doden, maar ook veel slaven.' Mark keek haar verbijsterd aan. `Mijn grootvader, een slaaf?' perste hij eruit. De oude vrouw keek door de luiken naar het langsstormende rivierwater. `Wat zeg ik nu?' mompelde ze. `Wat maak ik die arme jongen wijs? Zijn schedel hangt boven de deur van een deftige bilik. Een andere grootvader vertelt aan zijn kleinzoon zijn heldenver-

83

haal. Zo zal het zijn.' Ze wendde zich tot Mark. `Als jouw grootvader nog leefde,' zei hij zijn weg naar huis wel gevonden.' ze, Ze sloot haar mond en viel boven de slapende kip in slaap, of deed alsof. Mark keek wazig om zich heen. De oude man met de geblokte benen had een vreemd hoofddeksel opgezet. Het was een van dun riet gevlochten mutsje waarin grote, zwarte veren met witte strepen waren gestoken. Het waren duidelijk de staartveren van de neushoornvogel. De oude man ving zijn blik op en knikte hem bemoedigend toe. De veren op zijn muts wuifden. De tocht duurde lang. Zo nu en dan voer de boot langzaam naar de kant en boorde zijn neus in de roodbruine oever. Nieuwe passagiers sprongen aan boord, andere sprongen aan wal. Ze passeerden de dorpen Kanowit en Song. Het oude vrouwtje met de kip stapte uit. Na uren varen, toen de verveling toesloeg, zag Mark het eerste longhouse. Zijn opwinding was groot. Het huis lag pal aan de rivier, maar verhief zich op zijn honderden palen hoog boven het waterpeil. De boot voer langzaam op de oever af. De kinderen renden langs verschillende trappen naar beneden en verzamelden zich bij de landingsplaats. De volwassenen bleven boven. Ze stonden op de buitenveranda die voor het huis langs liep, zeker vijftig meter lang. Van het huis zelf was alleen het dak te zien, onwaarschijnlijk langgerekt en duidelijk door verschillende dakdekkers gemaakt. De meeste stukken waren met roestige golfplaten afgedekt, maar sommige stukken waren op de ouderwetse manier bedekt met hardhouten plankjes, die elkaar gedeeltelijk overlapten, als dakpannen. Het gebouw maakte een rommelige indruk omdat er niet op uiterlijk schoon was gelet, maar als je goed keek, kreeg je oog voor de slimme constructie. De Iban waren goede architecten, dat was duidelijk. Mark wilde graag uitstappen om het longhouse van binnen te bekijken, maar hij durfde niet omdat hij niet was uitgenodigd. De boot voer weg. Op de veranda werd gezwaaid. Mark zwaaide aarzelend terug, waarop er een soort gejuich losbarstte. Mark

84

bloosde en keek onzeker om zich heen. De motoren brulden en de boot stoof de rivier op. De verveling was weg. Mark keek onafgebroken naar buiten, omdat hij wist dat hij nu in 'het binnenland' was. Het soort passagiers dat aan boord kwam veranderde. Meer mensen met doorboorde oren en tatoeages. Een vrouw met oorlellen tot op haar sleutelbeenderen, waaraan zware oorhangers heen en weer zwaaiden. Mark keek er vol ontzetting naar en wachtte, met kippevel tot zijn tenen, op het moment waarop de vrouw met haar oren ergens achter zou vasthaken. Het gebeurde niet. Bij een volgende stop werden onthoofde varkens op de voorplecht gekwakt. De huid en het haar zaten er nog aan. Zeven schoolkinderen met schooltasjes en gehuld in blauwe uniformpjes glibberden over het varkensvet naar binnen. Ze werden tien minuten later afgezet bij een school, midden in nergensland. Er stapten steeds vaker mannen in met Been andere bagage dan een levende haan, die ze in hun armen droegen en vertroetelden. Niemand keek ervan op. Mark diepte de tros bananen op uit zijn rugzak en begon gedachteloos te eten. Hij pakte een tweede banaan. De mensen om hem heen keken belangstellend toe en volgden al zijn bewegingen. Hij pelde de tweede banaan en zag vele ogen naar zijn mond kijken toen hij wilde toehappen. Hij liet de banaan zakken. De ogen volgden de zakkende banaan. Hij keek naar de oude man met de geblokte benen en de neushoornvogelmuts. De man zag zijn hulpeloze blik, grijnsde en maakte een gebaar met zijn rechterhand. Het leek of hij iemand een kostbare bloem aanreikte. Mark nam de banaan als een bloem tussen duim en wijsvinger en reikte naar een vrouw in een bloemetjesrok. De vrouw glimlachte verlegen en nam de banaan aan. Ze haalde haar baby van haar borst om hem een stukje banaan te voeren. Zo deelde Mark al zijn bananen uit. Iedereen keek tevreden, maar Mark voelde een razende honger opkomen. Zou hij aan zijn haltje wittebrood beginnen? En als hij dan weer moest uitdelen? Hij haalde zijn schouders op. Beter een sneetje dan niks. Hij deelde het wittebrood uit en nam zelf het 85

laatste sneetje. Na vier uur varen met de supersnelle expresboot werd Kapit bereikt. Al ver voor die tijd ontstond er opwinding aan boord. Mensen probeerden hun bagage bijeen te grabbelen, kinderen werden in slendangs op de rug of de borst gebonden, mannen wrongen zich naar de voorplecht. Kapit stelde Mark teleur. Hij had een verzameling longhouses verwacht, hoogstens vergezeld van een postkantoortje, een eenvoudig hotel, idyllisch gelegen in het enigszins opengehakte oerwoud, maar in werkelijkheid was Kapit een klein soort Sibu met geasfalteerde straten en stenen huizen. De expresboot slaakte een afschuwelijke gil en landde aan een degelijke steiger. Mark worstelde zich met de stroom passagiers mee naar buiten, de schroeiende hitte in. Hij was nog geen minuut buiten of hij begreep dat hij uit de zon moest. Het plaveisel was bloedheet en gaf je het gevoel in een braadpan rond te stappen. Hij liep snel door, tot hij een schaduwrijke straat in kon slaan. Hij verlangde naar een koele kamer en een koude douche. Kapit bestond uit een brede hoofdstraat en wat smallere zijstraten. Hij volgde de hoofdstraat, passeerde veel Chinese eethuizen, levensmiddelen- en snuisterijwinkels. In de verte verscheen een opmerkelijk gebouw. Het was spierwit, niet aangetast door schimmels en voorzien van vensters met donker glas. Hij moest honderd meter door de zon om bij het gebouw te komen. Hij zette er flink de pas in en inderdaad, het was een hotel. Een splinternieuw, duur uitziend hotel. Mark aarzelde. Aan de overkant stond 'Hotel Kapit', een verwaarloosd gebouw met aircoblaasdozen in de ramen. Het witte hotel heette `Meligai'. Mark wist niet wat het betekende, maar het was ongetwijfeld een Iban-woord. Was het een Ibanhotel? Niet Chinees? Dat zou een wonder zijn. Hij stapte door de glazen zwaaideuren naar binnen en waande zich op slag tussen Eskimo's. Een ijzige kou benam hem de adem. De airconditioning had onverbiddelijk toegeslagen. Hij had zin om een jas aan te trekken, maar die was op Peucang achtergebleven. Het leek of zijn natte t-shirt op zijn borst bevroor. Hij liep snel naar de balie. Er zat een Iban-meisje achter. Ze was 86

westers gekleed en droeg een bril met een roze montuur. `Goeiemiddag, meneer,' zei ze. Mark groette terug. 'Heeft u nog een kamer vrij?' vroeg hij. Het meisje knikte. 'Bijna alle kamers zijn vrij,' zei ze. 'We zijn net veertien dagen open en u...' Ze zweeg en keek geschrokken. `Wat is er met mij?' vroeg Mark. `U bent onze eerste gast... als u wilt natuurlijk.' `Eerste gast? Dat is mooi. Wat betekent Meligai?' Het meisje giechelde. `Is 't iets raars?' Het meisje schudde haar hoofd. Ze keek Mark verlegen aan. `Het betekent "hemelse plaats",' zei ze. Mark lachte. 'Dan ben ik goed terechtgekomen,' zei hij. `We zijn het eerste Iban-hotel in Sarawak,' vertelde het meisje. Ze keek alsof ze een gewaagde opmerking had gemaakt. `Prachtig!' riep Mark uit. 'Ik ben de eerste gast van het eerste Iban-hotel. Dat is iets om erg trots op to zijn.' Tijdens het gesprek kwamen steeds meer jonge Iban uit allerlei deuren de hal binnen. Ze luisterden zwijgend toe. Mark vulde het inschrijfformulier in en gespte zijn rugzak af. Een van de jongens greep de rugzak, want Mark mocht hem niet zelf naar zijn kamer dragen. Hij kreeg een sleutel. `Ik heb een verzoek,' zei hij. Hij zag benauwde blikken, alsofiedereen zeker wist dat het een onuitvoerbaar verzoek zou zijn. `Willen jullie Iban tegen mij spreken? Ik wil 't graag leren.' Er werd opgelucht gelachen. 'En als u ons niet verstaat?' Dan zeggen jullie het langzaam nog een keer, okee?' Het was okee. Mark had het gevoel dat Mies okee zou zijn geweest. De eerste gast! De weken in Kapit behoorden tot de meest wezenloze uit Marks leven. Hij wist niet wat hij er moest doen. De `aanwijzingen' zeiden alleen dat hij moest wachten op iemand die hem verder zou helpen. Hij kocht een parasol en wandelde door het stadje, een kwartier heen en een kwartier terug. Hij at in de Chinese eethuizen, want in 87

de `hemelse plaats' kon je zelfs niet ontbijten. Hij sprak veel en lang met allerlei mensen en werd zo een bekende verschijning. Hij liep ook wel eens met de moed der wanhoop het hete achterland in, bezichtigde de groene, zinderende landingsstrip waar nooit een vliegtuig landde en keerde uitgewrongen terug in stoffig Kapit en dronk koffie. `Verder helpen.' Wat werd daarmee bedoeld? Verder het binnenland in? Niemand hielp hem verder. Hij zat uren op een bankje bij de Rejang en zag de gemotoriseerde kano's van de Iban, Kayan en Kenyah. Ze kwamen voor het ziekenhuis van Kapit of voor de winkels. Ze vertrokken met matrassen, spijkerbroeken, frisdrank en met batterijen gevoede cassetterecorders. God wist hoe diep ze met hun droomspullen het binnenland in moesten. Mark voelde zich een gevangene van Kapit. Waar was de neushoornvogel gebleven? Dan slenterde hij maar weer door de straten, voerde gesprekken, sjokte naar de hemelse plaats en sliep. Zo ging dat, dagen en dagen achter elkaar. Er waren een paar antiekwinkeltjes in Kapit. Mark ging er graag binnen om de spullen te bekijken. Er was veel houtsnijwerk, ongeveer zoals zijn zolderbeeldjes, veel draagmanden en zwaarden, die `parang' werden genoemd. Alles zat onder dikke lagen stof. In het winkeltje van een oude, breekbare Chinees, die altijd bescheiden op de achtergrond bleef en nooit probeerde iets te verkopen, groef Mark een houtsnijwerkje uit een mand met vieze, kleverige rommel. Hij poetste het ding op met zijn mouw, waardoor er kleuren te voorschijn kwamen. Hij voelde zijn maag samenknijpen van opwinding, want het ding leek op het ingewikkelde krullenbeeld op de vlaggemast thuis. Het was er een miniatuur van, veel eenvoudiger van vorm en kleur, maar de voorstelling was onmiskenbaar dezelfde: een slangachtig uitsteeksel, een grillig middenstuk, een plateau met drie figuurtjes erop en een klein voetje. Mark zette het op de toonbank. `Meneer?' riep hij. De Chinese meneer schuifelde naar de toonbank. 'Maar meneer!' riep hij al van ver. Hij sloeg zijn kartonnen handjes in elkaar. 88

`Wat een schoonheid! Waar heeft u dat gevonden?' `Ik wil graag weten wat het voorstelt,' zei Mark. `Weet meneer dat niet? Ach, maar dit is de Kenyalang, heilig voor de Iban, de Kayan, voor bijna alle Dayak. Erg zeldzaam. Meneer heeft een belangrijke vondst gedaan.' De oude man keek Mark opgetogen aan. `Kenyalang?' vroeg Mark. `Wat is het Engelse woord?' `Hornbill,' antwoordde de oude man prompt. 'De heilige Hornbill.' Mark schudde zijn hoofd. Het woord zei hem niets. `Burong!' riep de oude man uit. `Vogel?' Mark bekeek het beeldje nog eens en opeens zag hij het. Het was een neushoornvogel. De slangehals was de snavel, de boom krulde overdreven omhoog, het plateau stelde de brede staart voor en nu hij het wist, zag hij zelfs een zwaarbewimperd oog. Het was ongelofelijk. Was hij blind geweest? `Een Kenyalang?' vroeg hij. 'Heilig?' `Zoiets ja,' zei de oude man. 'Ik weet er geen beter woord voor!' `Nog steeds?' vroeg Mark. Plotseling was er een andere stem die antwoord gaf. 'Nee,' zei de stem. `De neushoornvogel heeft zich teruggetrokken, samen met de oude goden. De Iban zijn nu christenen.' Mark draaide zich om. Er stond een Iban-jongen, die op een ernstige manier naar hem glimlachte. `De Kenyalang is nu folklore en de Gawai Kenyalang ook. De goden zijn ver weg.' `Gawai?' vroeg Mark. `Ceremonie,' zei de jongen. Interesseert het je?' Mark knikte. `Zullen we wat geen drinken?' Mark stapte al naar de winkeldeur. `Uiterst zeldzaam,' zei de oude antiquair moedeloos. `U weet dat het rotzooi is,' gromde de Iban-jongen. Hij pakte Mark bij een schouder en duwde hem de straat op. Mark keek door de glazen deur naar binnen. De antiquair pakte de kleine Kenyalang tussen duim en wijsvinger en gooide hem terug in de rommelmand.

89

De Iban-jongen liep kordaat voor Mark uit. zei hij een paar keer, alsof hij het tegen een hond had. Ze stapten een eethuis binnen. De jongen ging zitten en wees naar een stoel. 'Zit,' zei hij. Mark schoof aan. `Ik heet Donal,' zei de jongen. Hij stak zijn hand uit. `Mark,' zei Mark en schudde de hand. Donal bestelde koffie. `Jij boft, weet je dat, jij boft ontzettend,' zei hij. `0 ja?' `Ja. Dat je met mij mee kunt voor de Gawai Dayak. Toen ik je zag, dacht ik: die komt voor de Gawai, maar je weet niet eens wat dat is! Elk jaar op I en 2 juni! Allemachtig, jij boft maar. Ik neem je mee naar het longhouse van mijn grootvader. Dan vier je de Gawai bij ons. Bofkont!' Donal wees naar de koffie. 'Drink,' zei hij. Mark bekeek Donals gezicht. Een rond hoofd, voile wangen, niet iemand die zichzelfte kort deed. Hij onderdrukte een glimlach. 'Ik ben niet geinteresseerd in een Gawai,' zei hij. `Een Gawai? De Gawai!' riep Donal uit. Hij schudde zijn hoofd. `De kans van je leven. Waar kom je vandaan?' `Okee, Holland,' zei Donal, zonder een spier van zijn gezicht te vertrekken. 'Welke Hollandees heeft ooit de Gawai meegemaakt, he? Heb je daar wel es van gehoord?' Mark nam kalm een slok koffie. 'Ik ben alleen geinteresseerd in de Kenyalang,' zei hij. Donal zweeg. Hij keek even in Marks ogen. `Okee, okee,' zei hij met een zucht. `Mijn grootvader weet alles van de neushoornvogel. Alles. Maar ik waarschuw je, als die man eenmaal begint te vertellen, kan het een paar nachten duren.' `Een paar nachten?' riep Mark. Donal lachte opgewekt. 'Een paar nachten,' herhaalde hij. 'Ik vraag hem al lang niks meer.' Hij wees naar de koffie. 'Drink,' zei hij. Mark dronk. 'Weet je zeker dat jouw grootvader ook aan mij over de neushoornvogel vertelt?'
90

Donal schudde zijn hoofd. 'Nee, natuurlijk niet. Maar wel als ik erom vraag.' Mark knikte. Hij hield het gevoel dat hij werd belazerd, maar besefte dat Donal zijn enige kans was om uit Kapit weg te komen, een longhouse van binnen te zien en, wie weet, nog meer. `Is het ver?' vroeg hij. `Vijf uur,' zei Donal. `Wanneer vertrekken we?' `Over een uur,' zei Donal. `Wat?!' Mark sprong op. `Zit,' zei Donal. Mark ging zitten. Donal boog zich naar hem over. je gaat naar Meligai, je haalt je bagage op, je koopt twintig pakjes sigaretten en een paar zakken snoep. Over een uur haal ik je bier op.' `coed, best,' stamelde Mark. Donal stond op. `Ga,' zei hij. Mark was nog geen vijf minuten terug of hij hoorde Donals bevelende stem al weer. 'Korn.' Hij volgde Donal, die een sporttas droeg. Ze liepen naar de kade, waar ze werden opgewacht door zeven jongens bij een Lange, houten kano met buitenboordmotor. `Goof je rugzak in de kano,' zei Donal. Mark aarzelde. `Wie zijn dat?' vroeg hij. `Mijn neven. We gaan met z'n allen.' `0,' zei Mark. `coed. Maar ik hou mijn rugzak bij me.' `Okee,' zei Donal. 'Korn.' Hij liep bij de kano vandaan. Mark bleef staan. `Waar gaan we been?' vroeg hij. `Benzine kopen. Kom.' Mark begon behoorlijk de pest in te krijgen. Hij vloekte in het Nederlands en sjokte achter Donal aan. Ze gingen verscheidene loodsen binnen, waar Donal informeerde naar de prijzen van benzine en jerrycans. Hij wees ten slotte twee knalrode, plastic jerrycans aan en liet ze vullen met benzine. jij betaalt,' zei hij achteloos. Mark hapte naar adem. `Waarom?' vroeg hij. 91

`Wij hebben geen geld,' zei Donal eenvoudig. `Luister knakker,' zei Mark. Hij stak zijn wijsvinger in Donals witte t-shirt. `Zulke dingen moet je van tevoren zeggen. Haal niet nog es een keer zo'n geintje met me uit.' `Okee,' zei Donal. Hij wees naar de man van de loods. Mark zuchtte diep, keek woedend naar Donals opgewekte gezicht, trok zijn portemonnee en betaalde. 'En geef me niet de hele tijd bevelen!' schreeuwde hij. `Okee,' zei Donal. 'Korn.' Ze sjouwden de jerrycans naar de kade, waarna de tank van de buitenboordmotor werd gevuld. Ze stapten in. `Luister,' schreeuwde Donal naar al zijn neven tegelijk. `Dit is Mark, mijn Hollandese vriend. Hollandesen weten alles van sneeuw en skien, maar van kano's en water weten ze niks. Een Hollandees hoeft maar water te zien of hij verzuipt. Hij moet dus in het midden zitten.' Mark barstte in lachen uit. De Iban keken even, maar gingen toen onverstoorbaar door met het inladen van bagage. Mark werd in het middelste, breedste gedeelte van de kano gezet, de motor werd aangetrokken en de kano kwam in beweging. Mark had al gauw in de gaten dat het bevaren van de Rejang geen eenvoudige zaak was. Op de voorplecht zat een jongen die het water las' en met brede armgebaren aangaf hoe de stuurman achterin moest koersen. Hij zag de rotsen onder water aan de manier waarop de rivier kolkte, hij peilde al van ver de aanstormende boomstammen. Soms ging de kano vervaarlijk schuin en moest Mark zich aan beide boorden vastgrijpen om niet overboord te vallen. Ze voeren dicht onder de oever, want in het midden was de stroom veel te sterk, maar soms, bij een bocht naar rechts, moesten ze de rivier oversteken om in de luwte van de linkeroever te komen en andersom. Mark kreeg respect voor de stuurmanskunst van de Iban. De natuur hernam meteen na Kapit haar rechten. Het oerwoud spoot er uit de grond, de oevers werden erdoor verzwolgen. De woeste Rejang, schuimbekkend op weg naar de zee, slingerend als een zweep, was de indrukwekkendste rivier die Mark ooit had ge92

zien en ook de gevaarlijkste. Je kon geen woord met elkaar wisselen. De buitenboordmotor en de rivier zelfmaakten te veel lawaai. Daardoor werd de lange tocht in de kano een soort droom, waarin kilometers water en kilometers bos ronkend voorbijgleden. De natuur leek leeg. Geen vogels in de lucht of op het water, geen krokodillen, geen drinkende zoogdieren, niets. Op een overvliegende blauwe ijsvogel na, hield de dierenwereld zich schuil. Het was een beetje griezelig. Zoveel natuur en dan toch: leegte, alsof het maar een kartonnen decor was, een schijnwereld op het punt van ineenstorten. Als je het bos goed bekeek, wist je meteen: bier kan de neushoornvogel niet leven, noch de orang-oetan. De bomen zijn te jong en te dun. De ondergroei is te dicht voor de herten. Het oerwoud was niet in orde, je zag het als je Peucang had gezien. Na iedere bocht hoopte Mark dat het oerwoud zou opknappen, maar het werd er niet beter op. En het water zelf? Was dat niet al te bruin? Hoeveel vruchtbare grond sleepte het met zich mee en waar vandaan? Op sommige afgekalfde stukken oever zag je de kwetsbaarheid van het oerwoud. Je zag harde rots en daar bovenop een laagje rode aarde, hoogstens vijftig centimeter dik. Daar moesten de bomen in wortelen, daarmee moesten de planten het doen. Als dat dunne laagje aarde wegspoelde, bleef er niets over dan kale rots, waar alleen taaie grassen het in de richels en spleten zouden volhouden. Al het water van de Rejang was regenwater. Het kwam niet alleen uit de bergen zoals bij een gletsjerrivier, het kwam na de dagelijkse slagregens in honderden, duizenden kleine stroompjes naar de Rejang en sleepte de grond direct uit het bos met zich mee. Een kale of zwakke plek werd onmiddellijk door dat soort stroompjes uitgehold. Mark kneep in de boorden van de kano en probeerde te genieten, zoals in het begin, maar het lukte niet meer zo best. Hij wist niet of hij gelijk had en hij besloot in het longhouse van Donals grootvader naar het antwoord te zoeken. De tocht duurde bijna vijf uur. Ze waren toen de Baleh-rivier, een zijtak van de Rejang, al lang gepasseerd, alle jongens hadden een beurt gehad als lezer' op de voorplecht. Er ontstond opwinding aan boord zonder dat Mark zag waarom. Hij begreep dat de 93

Iban de rivierbochten, de vorm van de oever, de begroeiing net zo goed kenden als een stadsbewoner die zich op straten, pleinen en gebouwen orienteert. Zij wisten dat ze er waren, terwijl de rivier en het bos er volgens Mark precies eender uitzagen als vijf uur geleden. Hij wing de eerste glimp van het longhouse op toen de kano al bezig was de rivier over to steken en schuin op de kanosteigers aankoerste. Boven het geraas van de motor klonken heldere kinderstemmen. `Orang putih! Orang putih!' Hoe hadden ze dat zo snel gezien? Er verzamelden zich mensen op de buitenveranda en boven aan de trap, een geschilde boomstam met inkepingen, verscheen een oude man in een sarong. Hij droeg een levende haan in zijn armen. Ze legden aan. Het werd eindelijk stil. Marks oren suisden. Donal tikte hem op zijn rug. `Luister,' zei hij. Taw staat mijn grootvader. Loop niet aan hem voorbij. Hij zal je zegenen en je een glas tuak aanbieden. Kom.' Ze trokken hun schoenen uit en klommen Tangs de glibberige boomstam naar de veranda. Er hing een plechtige stilte. De kinderen schreeuwden niet meer. Er werd met korte tussenpozen op een gong geslagen. De oude man gaf Donal Been hand, maar beschreef met de haan een cirkel boven diens hoofd en mompelde iets. Toen Mark aan de beurt was, zakte hij een beetje door zijn knieen zodat de oude erbij kon. Naast de grootvader stond een jongere vrouw. Ze droeg een sarong en een t-shirt met 'Heineken' erop gedrukt. Ze boog diep voor Mark en bood hem met neergeslagen ogen een glas gelige drank aan. `Goof een beetje tuak weg,' fluisterde Donal. `Waar?' `Gewoon door de kieren.' Mark goot een scheutje tuak door de bamboevloer van de veranda en dronk daarna het glas leeg. Het smaakte als een tweedrank, zoetzuur, maar je proefde daarbij een flink percentage alcohol. Het waren indrukwekkende mensen. De grootvader was mager en getaand, druk getatoeeerd en met doorboorde oren. Hij keek sereen voor zich uit, heel geconcentreerd. Hij behandelde Mark 94

niet anders dan de andere jongens. De vrouw had een zachtaardig, zorgelijk gezicht. Ze was niet meer zo heel jong, maar ze had het meisje in zich goed bewaard. `Mijn moeder,' zei Donal. De vrouw keek even op. Mark boog voor haar. `Korn,' zei Donal. Hij trok Mark de veranda op. Het bamboe veerde onder zijn blote voeten. Mark bleefstaan en keek. De veranda was lang en breed als een straat, blakerend in de zon. Er liep een degelijke balustrade langs waardoor de kinderen niet in de diepte konden vallen. Ze stapten de binnenveranda in. Het was er schemerig en lekker koel. De binnenveranda liep, net als de buitenveranda, langs het hele longhouse en werd niet door tussenmuren onderbroken. Hij was nog breder dan de buitenveranda en zag eruit als een lange, mime hal. Het krioelde er van de mensen. Beide veranda's waren openbare ruimten, iedereen mocht overal zitten en lopen, al had ieder gezin recht op het stuk veranda dat aan de gezinswoning grensde. De gezinswoning of 'bin' zat achter een deur die op de binnenveranda uitkwam. In de bilik waren een keuken en wat slaapkamers voor de echtparen, de meisjes en de jonge kinderen. Alleenstaande mannen en jongens sliepen op de binnenveranda. Mark werd niet in een bilik ontvangen, want gasten sloot je niet weg. Een gast ontving je op de binnenveranda, zodat iedereen naar hem kon kijken en met hem kon praten. Donal en zijn neven gingen op een mat op de vloer zitten. 'Zit,' zei Donal. Mark ging naast hem zitten. Alle neven schoven aan. De oudere mannen keken vanuit de verte toe. De meisjes en vrouwen liepen voorbij en giechelden. Kleine kinderen joelden achter de rug van hun moeder. Oude oma's zaten op hun hurken voor de deur van hun bilik en rookten een sjekkie. Uit de aangrenzende bilik kwamen vrouwen met schalen, Borden en glazen. Er werd een uitgebreide warme maaltijd opgediend. Theepotten vol tuak werden leeggeschonken in hoge glazen. `Drink niet alle tuak,' fluisterde Donal. je wordt dronken als een varken. Maar laat nooit je glas half vol achter.' 95

Mark keek hem vragend aan. Donal grinnikte. `Kieren zijn overal,' zei hij. 'Niemand hoeft 't te merken.' Het eten was heerlijk. Rijst met verschillende soorten groente en vlees. Er werd met de handen gegeten. Er stonden kommen water om je vingers in af te spoelen. Mark dronk wat tuak, bracht het glas achter zijn rug en liet het leeglopen. Door de kieren in de vloer zag hij varkens rondscharrelen onder het longhouse. Alle etensresten werden door een speciale gleuf naar beneden gekieperd, tot woeste vreugde van de varkens. Na het eten deelde Mark sigaretten uit aan de neven en snoepjes aan de kleine kinderen. `Is je glas leeg?' vroeg Donal. Mark liet het zien. `Korn,' zei Donal. Ze liepen een bilik verder. Daar ging het hele gezelschap weer op de vloer zitten. De deur van de bilik ging open en weer verschenen er vrouwen met dampende schalen en theepotten. `Weer?' vroeg Mark ontzet. Donal knikte. 'We moeten bij iedereen eten en drinken,' fluisterde hij. Tij iedereen? Hoeveel keer...?' Donal grinnikte. 'Het is de vooravond van de Gawai. De vrouwen hebben extra hun best gedaan. We zullen tot diep in de nacht bezig zijn.' Mark keek de lange binnenveranda af en probeerde het aantal deuren te tellen, maar hij raakte na de dertien steeds de tel kwijt. Hij zuchtte wanhopig, nam een balletje kleefrijst tussen zijn vingers en stak het met tegenzin in zijn mond. Hij nam een slokje tuak en leegde het glas achter zijn rug. Stiekem schoofhij zijn bord leeg in de gleuf. De varkens onder het longhouse schreeuwden van pret.

96

4
Het was middernacht toen Mark met een opgezwollen maag en enigszins aangeschoten mocht ophouden met eten en drinken. Sommige jongens waren stomdronken en hingen kotsend over de balustrade. De vrouwen en meisjes kwamen uit de keukens en begonnen op hun beurt te eten en te drinken. Sommige oude mannen lagen languit op de binnenveranda en sliepen dwars door het lawaai heen. Donals grootvader zat onbeweeglijk op zijn hielen en keek met een uitdrukkingsloos gezicht toe. In een uithoek van de veranda werd ritmisch op een batterij gongs geslagen. Er dansten bij toerbeurt jongens op een mat. De meisjes dansten niet, ze keken toe. `Gaan we nu naar je grootvader?' vroeg Mark. Donal keek hem lodderig aan. je dat echt?' vroeg hij gapend. 'Zijn verhalen zijn droevig en lang.' `Ik wil ze graag horen,' zei Mark. `Hij is een oude man die moppert op alles wat nieuw is,' zei Donal. geeft niet,' zei Mark. Donal schudde zijn hoofd. zei hij. Ze liepen naar de oude man en gingen voor hem op de grond zitten. Er werd een tijdlang niets gezegd. De oude man keek over hun hoofden heen in het niets. Zijn ogen waren vriendelijk, maar zijn mond was bitter. Mark voelde een onverwoestbare energie uit dat magere lijfje naar hem overwaaien. Hij werd er klaarwakker van en rechtte zijn rug. `Grootvader,' zei Donal. Dit is Mark. Hij is mijn vriend. Hij komt uit een land waar het altijd sneeuwt en waar de mensen op ski's van de bergen glijden, maar hij houdt van ons land. Hij is hier gekomen omdat hij alles wil weten over de neushoornvogel. U weet 97

alles over de neushoornvogel, over zijn geest en over zijn kracht. Wilt u hem vertellen wat u weet? We zullen luisteren en we zullen niet moe worden.' De oude man reageerde niet. Het leek of hij Donal niet had gehoord. Hij knipperde met zijn ogen. Zijn blik dwaalde eerst naar Mark. Hij keek hem even in de ogen, knikte en richtte zich daarna tot Donal. `Wat zal deze grootvader zijn kleinzoon, die in de stad woont, vertellen,' zei hij. `Mijn verhalen zijn oud. Ik weet niet of een kleinzoon het geduld heeft om naar trage verhalen to luisteren over gebeurtenissen die onder een laag stof begraven liggen. Wij ouden vertellen onze verhalen liever aan elkaar. Wij zijn door de jongen weggevaagd. Schimmen zijn wij geworden, die over de veranda schuifelen, mompelend in onszelf. Wij, die vroeger het longhouse leidden, zijn nu tandeloze honden die je wat rijstpap geeft, opdat zij niet uit hun dommel wakker schrikken van de honger. Je wilt naar me luisteren, kleinzoon? Dat verwondert me. Ik wil graag vertellen, maar nu tuimelen mijn gedachten door elkaar. Ik wil je vertellen over de naam die ik aannam toen ik zeventien jaar oud werd. Ik wil je vertellen over een gebeurtenis die ons longhouse nieuwe hoop gaf en die ons liet geloven dat alles ten goede zou keren in het land van de neushoornvogel, Sarawak, maar ook in Kalimantan, in Brunei, ja op heel Borneo. Heb je geduld? Het was in de tijd dat de Engelsen en Hollanders waren verdreven door de Japanners. De Japanners gedroegen zich nog slechter dan de blanken. Ze behandelden ons als wilde dieren en gingen bij het geringste verzet als honden tegen ons tekeer. Ze hebben ons, I ban en andere Dayak-volken diep beledigd, omdat ze zich als dolle apen gedroegen.' De oude man stopte even. Hij zag dat Donal niet luisterde, maar tersluiks naar de dansende jongens keek aan het andere einde van het longhouse. De grootvader liet met zijn ogen zijn kleinzoon los en vestigde zijn blik op Mark. De bittere mond glimlachte flauwtjes. Hij wuifde met een magere hand langs zijn gezicht en vervolgde zijn verhaal.

98

`Het had geregend en geregend en geregend. De droge tijd wilde maar niet aanbreken en de gele kwikstaart bleef aan de overkant van de zee. De mensen hingen suf rond, de geest sijpelde weg uit het longhouse en vloeide met de regen naar de Rejang, waar hij werd meegesleurd naar de zee waaruit Borneo is opgerezen. Wij wisten niet hoe wij de geest moesten terugwinnen. Lusteloos hurkten wij op de binnenveranda en aten en dronken zonder plezier. De goden waren ver weg. Ze zijn tegenwoordig nog verder weg, maar toen waren ze ook al niet te beschreeuwen. Hoe wij ook baden tot de nieuwe goden: God de Vader, Jezus en de Heilige Geest, zij zaten met hun armen over elkaar in hun hemel en strekten hun witte handen niet naar ons uit. Ik verlangde naar Sengalang Burong. Ik zocht de lucht of om te zien of hij zou verschijnen in de gedaante van de witkoppige arend, maar hij verscheen niet, onze god, die de meester is van de oorlog, die de speren bestuurt, die de blaaspijpen richt en de parang drijft door de hals van de vijand. Hij had zich verschrikt teruggetrokken boven verre bergen, overwonnen door de blanke goden, die niets deden dan in hun hemel zitten en glimlachen. Sengalang Burong was anders dan zij. Hij woonde met zijn dochters en schoonzonen in een longhouse hoog boven de wolken, hij dronk tuak, zoals wij, hij bevocht vijanden en nam hun hoofden, zoals wij, en hij kende het geheim van de geest. Hij kende de geest van het varken, het hert, de maias* en de neushoornvogel. Sengalang Burong was een machtige god, lang geleden, in de dagen van de rinoceros. De witte goden verdreven de geest van het varken, van het hert, van de maias en van de neushoornvogel, van het bos en ten slotte verdreven ze de geest van het longhouse. Zonder geest kunnen de dieren niet leven. Zij trekken weg naar onherbergzame oorden waar de geest sterk is Ook de bomen kunnen niet zonder hun geest, maar zij kunnen niet wijken en kijk, zelfs de ijzerboom, die de overgrootvader van mijn overgrootvader nog heeft gekend, kwijnt weg en snakt naar de motorzaag van de Ja* Maias = orang-oetan.

99

panners, zoals mijn kleinkinderen snakken naar de gewoonten van de Amerikanen. Ook de geest van het longhouse is verbannen. Ik weet niet waarheen. Mijn dochter draagt een t-shirt waarop "Heineken" staat geschreven. "Heineken" is een drank die naar overgeefsel smaakt. Het is bitter en schuimt als het spuug van een dolle hond. Ik schaam me ervoor dat mijn dochter haar borsten verstopt onder de naam van hondekots. Maar ach, er zijn belangrijker zaken. Wat let ons Iban en andere Dayak, wij die eigenhandig de Japanners uit Kapit, Song, Kanowit en Sibu hebben geslagen, wat let ons de Maleisiers uit Sarawak en Sabah, de Javanen uit Kalimantan te verdrijven, samen met hun woestijngod? De Maleisiers noch de Javanen kunnen ladangen zoals wij. Zij branden het bos niet, zij verbranden het met de grond erbij. Waar zij zijn geweest bloeit de alang-alang en anders niet. Zij teisteren Borneo als een termietenplaag, niets zal overeind blijven en hun Allah zal zich kunnen verheugen in een nieuwe woestijn. Dit weet ik nu, ik zie het gebeuren, maar toen ik jong was, begreep ik niet wat er gaande was. Ik zag onze goden achter de horizon verdwijnen en plaats maken voor Jezus, die ons verbood te drinken, te roken en op zondag het longhouse te verlaten. Ik zag een grote moedeloosheid over het longhouse komen. Ik was John gedoopt, naar de apostel Johannes. Ik weet niet waarom, niemand in onze familie heette John. Op mijn zeventiende verjaardag kneedde ik tien balletjes kleefrijst en legde de balletjes op een plank. Ik gafieder balletje een naam. De namen van mijn grootvaders waren erbij en die van mijn ooms, maar ook namen van helden die ik uit verhalen kende. Toen nam ik mijn haan en liet hem uit de rijstballetjes kiezen. Hij koos het balletje Lintong, de naam van een dappere Iban-leider die in opstand kwam tegen de witte Rajah. Mijn grootvader, mijn moeder, mijn broers en zusters zaten erbij en wisten dat ik voortaan Lintong zou heten. Mijn grootvader stond op en nam een vlag, mijn oudste broer nam zijn haan en samen liepen zij achter elkaar het longhouse uit. Mijn zusters en mijn neven sloten zich bij hen aan, evenals mijn ooms en tantes. Mijn moeder nam me bij de hand alsofik een klein kind was. Zo daalden wij in optocht of naar de rivier. Achter ons
I 00

liepen de andere bewoners van het longhouse en achteraan kwamen de mannen die de gongs sloegen. Bij de rivier plantte mijn grootvader zijn vlag in de gele modder en zong: Waar ben je, Seragindi, maker van het water? Waar ben je, Seragindah, schepper van het land? Waar ben je, Seragindee, schepper van de dag? Waar ben je, Seragindit, maker van de lucht? Vanmorgen baden wij Lintong zoals het hoort volgens onze traditie. Wij smeken u hem geluk te brengen. Geef hem een scherpe blik zodat zijn leven gelukkig en rijk zal zijn. Waar ben je, koning van de vissen? Waar ben je, koning van de schildpadden? Waar ben je, koning van de krokodillen? Als ooit deze jongen, mijn kleinzoon, mocht omslaan en zinken als hij onderweg is, zijn jullie degenen die hem drijvende kunnen houden zodat hij zich kan oprichten en zich buiten gevaar kan brengen. Toen nam mijn grootvader zijn parang en sneed het water van de rivier. Het longhouse juichte en er werd woest op de gongs geslagen. Ik ging de rivier in en baadde mij. Er werd gelachen en er werden grappen gemaakt, want het ritueel was eigenlijk bedoeld voor een peuter die voor het eerst een naam krijgt en ik was al zeventien! Maar ik was christelijk gedoopt en nu kreeg ik mijn eerste Iban-naam. Wie probeert de geest van het longhouse terug te winnen, moet eerst zelf de geest krijgen. Mijn nieuwe naam groeide in mij als een plant. Mijn christelijke naam had ik gedragen, maar mijn nieuwe naam was ik. De geschiedenis van mijn voorvaderen stroomde mijn lichaam binnen, een rivier trad buiten haar oevers en vond oude, vergeten dalen. Mijn grootvader zag het en leefde op. Zijn gezicht, dat oud en
10 I

vervallen was, veranderde in dat van een tweelingbroer. Hij zei: "Laten wij de Gawai Kenyalang vieren, het feest van de neushoornvogel." Hij herhaalde het schreeuwend: "Laten wij het feest van de neushoornvogel vieren!" Dat bracht het longhouse in grote opschudding. Niemand durfde zijn oren to geloven, zozeer waren wij in de greep van de witte goden, die van de mannen kwezels hadden gemaakt die net zo goed een vrouwensarong konden aantrekken. Velen dachten dat mijn grootvader een baldadige grap maakte en lachten. Anderen, overtuigde christenen, zuur tot in hun botten, keken alsof spreken over een neushoornvogelfeest een godslastering was, die de spreker in steen zou veranderen. Maar de meesten ontwaakten uit een lange, saaie droom. Hun ogen glansden en het was of hun tatoeages nieuwe kleur kregen. De honden sloegen aan het vechten, de varkens krijsten onder het longhouse. De gelukkige zoon van de neushoornvogel komt het feest bezoeken aan de Rejang-rivier zong een oude bard en zweeg bedremmeld, want zijn stem, het zingen ontwend, sloeg over. Er werd uitbundig gelachen en de oude man sloop beschaamd weg naar zijn bilik. "De gelukkige zoon van de neushoornvogel" is een uit hout gesneden afbeelding van een neushoornvogel, die, gezeten op een paal, het middelpunt is van het neushoornvogelfeest. Ik had wel eens zo'n Kenyalang gezien, hangend aan de zoldering van de binnenveranda, grijs van het stof, maar prachtig van vorm: de kromme snavel die als een slang naar voren stak, de overdreven krullende hoorn, de breed uitwaaierende staart en de loerende ogen. Het beeld was zo breed als een man met gespreide armen en zo hoog als een kleuter. Mijn grootvader wilde geen oude Kenyalang gebruiken voor zijn feest. Hij wilde een nieuwe. Hij wees Dami aan, een neef, een man met woeste ogen en alle tanden vervangen door de gouden van de Chinese tandartsen. Bij hem hingen zes oude met spinrag overdekte schedels aan de zoldering voor zijn bilik en bij iedere schedel hoorde een heldhaftig verhaal. De meeste schedels waren van Kayan, want vijf keer besloop Dami een
102

Kayan-longhouse en elk van die vijfkeer kon hij een vers hoofd aan het door zijn vrouw geweven kleed toevertrouwen. De zesde schedel was van een blanke, maar over die schedel werd gezwegen. Dami was een held, maar jaloerse mannen zeiden dat zijn dapperheid te danken was aan ontevredenheid van zijn vrouw op zeker gebied. Ze had, zeiden ze, in vroeger dagen geeist dat Dami op Kenyah-manier zijn penis liet doorboren om er leuke dingetjes in te kunnen dragen, zoals kraaltjes of borsteltjes. Dami stemde toe, maar telkens wanneer de operatie zou worden voltrokken, vloog een ijsvogel van links naar rechts over de rivier of schreeuwde een argusfazant drie keer achtereen. Slechte voortekenen waardoor de operatie moest worden uitgesteld, tot ten slotte een zendeling het doorboren van de penis verbood, omdat het ongezond was en slecht voor de ziel. Dami's vrouw dacht er anders over en verweet hem gebrek aan moed, waarna hij haar tot zes keer toe de mond snoerde met een gesnelde kop. Dami kreeg de opdracht een nieuwe Kenyalang te snijden. Hij keek triomfantelijk naar zijn vrouw, maar die had de strijd jaren geleden opgegeven. Ze lachte spottend. Haar lange oren met de zware oorhangers slingerden over haar sleutelbeenderen heen en weer. "Er moet tuak komen!" riep mijn grootvader. "Tuak in overvloed!" Nu geloofde iedereen dat het echt zou gebeuren, dat mijn grootvader ter ere van mijn nieuwe naam een neushoornvogelfeest zou aanrichten en zelfs de verstoktste christenen werden gegrepen door dat vooruitzicht. Dami ging met zijn parang het bos in om te zoeken naar groen plaihout, want dat is zacht als varkensvet. Ik ging met hem mee. Dami was in zijn sas, hij neuriede onder het lopen. Onze voeten kleefden aan de gele modder en gaven een soppend ritme aan zijn gezang. Wij gingen niet ver van de rivier. Je kon het water horen en als je goed keek, de oever zien. Het was een oorverdovende herrie in het bos. De cicades, krekels en boomkikkers toeterden in onze oren. Dami's geneurie ging onder in het brullen van het oerwoud, maar toen wij een smalle, 103

manshoge steen passeerden, verhief Dami zijn stem en zong een lied. Apai Alui was een dwaas, hij, de zoon van een held. Hij kapte bamboe bij de rivier. Zijn parang trof een kikker, die zijn achterpoten verloor. Apai Alui was een dwaas, hij lachte toen hij de kikker zag en veranderde in steen waar hij stond, want Apai Alui was een dwaas, die lachte om het ongeluk van een dier. Het land is overdekt met stenen, vol stenen is het land. Grotten en bergen zijn er, van mensen die zich slecht gedroegen, die lachten om het ongeluk van een dier. Ik lachte, want volgens mij verzon Dami de tekst ter plekke. Ik had het lied nooit eerder gehoord, maar Dami keek mij streng aan alsof hij een eeuwenoud, door de tijd geheiligd lied had gezongen. Om hem of to leiden vroeg ik: "Vertel me Dami, hoe komt 't dat u zes hoofden heeft genomen en dat u geen littekens heeft. Bent u nooit gewond geraakt?' Dami gaflange tijd geen antwoord. Hij hakte nu en dan nijdig naar een stekelige rotan. "Ik was altijd alleen," gromde hij. "Er was geen oorlog." "Geen oorlog?" vroeg ik verbaasd. "Geen oorlog en geen gevecht," zei Dami."Ik ging alleen. Het was nodig. Zelfs Sengalang Burong heeft zo nu en dan een nieuw hoofd nodig. Ook zijn longhouse kan de geest verliezen en terugwinnen met een verse kop." Ik schrok hevig en begon to beven. Dami merkte het niet. Hij stapte opgewekt voort, zijn tenen klauwend in de modder.
104

"Vertel me, Dami," vroeg ik, "hielp het?" Dami stond stil en grijnsde met al zijn gouden tanden. "Het was nooit voor niks," zei hij. "En nu, als we de snavel van de neushoornvogel gericht hebben, zal opnieuw een van ons de geest naar het longhouse terugbrengen." Ik snakte naar adem, want al begreep ik maar half wat Dami zei, ik voelde een verstikkende bedreiging in zijn woorden. Mijn vreugde over mijn nieuwe naam en het komende neushoornvogelfeest kwijnde weg als een vruchtboom die worth verstikt door onkruid. Ik kon geen woord meer uitbrengen en keek star toe toen Dami plaihout hakte en er een klomp van over zijn schouder legde. Ik sjokte achter hem aan, terug naar het longhouse, en nam niet de moeite de bloedzuigers van mijn benen te slaan, waardoor Dami ze later met een sigaret van mijn dijen moest branden. In het longhouse heerste een verwarrende drukte. Er werd muziek gemaakt. Mijn grootvader zwaaide met zijn haan en riep dat de rijst voor de tuak moest worden geweekt. De vrouwen sjouwden manden vol rijst naar de rivier. Ze lieten de manden onder water zakken en lieten ze daar achter tot de volgende morgen. De mannen hakten bamboe. Ze sneden er hulzen van om er de geweekte rijst in te koken. Dami trok zich terug op zijn deel van de binnenveranda om de neushoornvogel te snijden. Een andere belangrijke man, Muran, mocht een boom vellen die kon dienen als rituele paal. Er waren hanengevechten aan de gang. Gehurkte mannen moedigden de hanen schreeuwend aan en sloten weddenschappen af. Iedereen schreeuwde, rende, lachte, ging op weg, kwam terug. Het was een chaos. Ik kon er geen organisatie in ontdekken en toch scheen mijn grootvader precies te weten wat er moest gebeuren en door wie. Een tiental meters bij het longhouse vandaan steeg rook op. Ik hoorde eentonig gezang. Ik ging erop af omdat het lied een opwindend ritme had dat mijn ingewanden aan het dansen bracht. Bij het vuur herkende ik onze beste wapensmid. Zijn bovenlijf was roetzwart en glom van het zweet. Onder het smeden zong hij een vraag en zijn helpers antwoordden hem.

105

Wat gebruiken we als blaasbalg? We doden wat mensen van de Kayan-rivier! Wat gebruiken we als kap boven het vuur? We nemen een oude schedel! Wat gebruiken we als pijp om het vuur aan to blazen? We nemen de halswervels van een Kayan! Het was een angstaanjagend lied. Ik bekeek de mannen en zag hun glinsterende ogen. Ze wisten wat ze zongen. Al waren de woorden misschien honderd jaar oud, ze glommen als stenen in de rivier. Het was of de geest al terug was, zo eensgezind klonken de bloeddorstige woorden en zo vastberaden werden de wapens gesmeed. Iedereen scheen ervan overtuigd dat de oude goden zouden terugkeren en dat zij het longhouse nieuw leven zouden inblazen. De witte goden losten op als een ochtendmist. Mijn bloed ruiste in mijn aderen en voor ik het wist zong ik mee met het lied van de wapensmid, waarvan de woorden me als tuck naar het hoofd stegen. Wat gebruiken we als tangen? We nemen een arm en een hand! Wat gebruiken we als aambeeld? We nemen een dij en een been! Wat gebruiken we als Kamer? We nemen een elleboog en een pols!

I o6

Wat gebruiken we als water? We nemen het bloed van een Punan-kind! Wat gebruiken we als houtskool? We nemen de ogen van Baketan-kinderen! 's Avonds, toen de rust was weergekeerd, zat ik met mijn grootvader op de buitenveranda. We keken naar de sterren en bespraken belangrijke dingen. Mijn grootvader was een geleerd en bereisd man. Naast Iban sprak hij nog vijfandere Dayak-talen, Maleis, een beetje Chinees en Engels. Hij had met blanke reizigers heel Borneo doorkruist, maar hij had ook Singapore, Kuala Lumpur en Jakarta bezocht toen dat nog Batavia heette. Wij spraken over het komende feest. Welke voorbereidingen moesten worden getroffen, welke longhouses we zouden uitnodigen en op welke dag we zouden beginnen. Al gauw nam het gesprek een andere wending. We spraken over de sterren, over de maan, over de dieren van de nacht en ik merkte hoe weinig ik wist en hoeveel mijn grootvader me kon leren. We spraken over de mensen en we vroegen ons af waar ze vandaan kwamen. We kenden het verhaal van Adam en Eva, maar we konden niet geloven dat wij van witte mensen afstamden. "De Dusun," vertelde mijn grootvader, "zeggen dat de eerste mensen uit een ei kwamen, een man en een vrouw. Ze kregen drie kinderen, de eerste Dusun, de eerste Baju en de eerste blanke. Ze zeggen dat zij en de witte man dezelfde ouders hadden." "En wij?" vroeg ik. "Wij komen van ver..." zei mijn grootvader en zweeg lange tijd. "De Murut zeggen dat zij van een reuzenei afstammen, hoewel de eerste man uit klei ontstond. De man was alleen. Hij verlangde ernaar om te leven en te spelen met iemand van zijn eigen soort. Hij werd elke dag droeviger. Dus op een dag verliet hij de andere dieren en zocht de omgeving af. Hij keek uit naar iets zonder precies te weten waarnaar. God kreeg medelijden met hem en zei dat hij de berg moest beklimmen. Boven op de berg vond hij een wit en glanzend ei. Hij nam een stok en probeerde het ei naar beneden te rollen, maar de stok verbrandde nog voor hij het ei ermee kon
107

aanraken, zo heet was het. Hij kreeg het ten slotte naar beneden met een bananeboomstam waarin genoeg vocht zat om hem voor verbranding te behoeden. Na een tijd kwam er een mooi meisje uit het ei. De eerste man kreeg veel kinderen bij haar. Niet alleen Murut en Dusun, maar ook Chinezen, blanken en... Iban." Mijn grootvader lachte. "Vergeet nooit," grinnikte hij, "dat de eerste vrouw uit een gloeiend ei kwam. De hitte van dat ei gloeit na in onze vrouwen en menige held is verschroeid in dat vuur." Ik knikte en hield mijn gedachten voor me. Het was me eerder opgevallen dat wij Iban-mannen, die geen enkele vijand vreesden, diep in ons hart bang waren voor onze vrouwen die over krachten beschikten die wij niet begrepen. "Het mooiste verhaal dat ik ken over de schepping van de mens komt uit het verre zuiden," zei mijn grootvader. "Vertel!" riep ik. "Het is een lang verhaal," zei mijn grootvader. "Geeft niet," zei ik ongeduldig, "ik wil alle verhalen kennen." "Het is een verhaal van de Ngadju dat vertelt van het begin, toen er nog geen land was, alleen het water waar Borneo uit zou oprijzen." "Vertel, vertel!" riep ik. "In die tijd," begon mijn grootvader en zijn stem zweefde weg naar een melodie waarop hij de vertelling zong. "In die tijd bezat een godin een vrouwelijke neushoornvogel, die in een gouden kooi zat en die zich voedde met de uitgekauwde sirih die de godin uitspoog. Zij at het wanneer zij maar kon, maar ten slotte begon de neushoornvogel toch honger te krijgen omdat zij niet genoeg kauwsel kreeg. Zij brak uit de gouden, gevlochten korf en in een zweefvlucht vloog ze weg. Het duurde niet lang of zij zag de levensboom die zich hoog in de lucht verhief. Ze streek neer op zijn top. Ze schudde met haar hoorn en ze zag de witte bloesemknoppen die glansden als ivoor. Ze at de witte bloesemknoppen, ze verslond de vruchten en ze smaakten haar als goud. Intussen zat God op zijn ivoren troon en schoofonrustig heen en weer. Hij stond op en hief zijn gouden, kromme dolk en toen de dolk de hemel bereikte, veranderde hij in een mannelijke neushoornvogel. De mannelijke neushoornvogel kijkt, hij ziet de levenso8

boom en hij ziet de vrouwelijke neushoornvogel. Hij buigt voorover en vliegt naar de levensboom. Hij strijkt neer en eet het mos van de levensboom, maar hoewel hij veel mos eet, is het niet genoeg om zijn honger te stillen. Dan kijkt hij naar de vrouwelijke neushoornvogel met de grote hoorn. `Wel alle donders!' schreeuwt hij boos. 'Het is een schande dat je de onrijpe vruchten van de levensboom plukt, dat je de nauwelijks bloeiende knoppen van de levensboom rukt!' Maar, terwijl hij dat roept, groeit in zijn hart de begeerte naar de vruchten en knoppen van de levensboom. Hij slaat met zijn poten tegen de levensboom, hij hakt erin met zijn snavel. Plotseling veranderen de witte bloesemknoppen zich in een waterslangenboot. Nu schopt de vrouwelijke neushoornvogel wat knoesten van de boom. De knoesten rekken en strekken zich en zij veranderen in een menselijk wezen, ze nemen de vorm aan van een vrouw. De vrouw gaat meteen in de waterslangenboot zitten. De neushoornvogels ruzien verder en ze vernielen de levensboom. Een glanzende boomstronk strekt en rekt zich en verandert in een neushoornvogelboot. De mannelijke neushoornvogel knarst met zijn tanden en hij trilt van woede als hij de vrouwelijke neushoornvogel aankijkt. Hij hakt in op haar keel. Uit haar keel valt wit, glinsterend mos en het neemt de vorm aan van een man. De jongeman gaat zitten in de neushoornvogelboot. De neushoornvogelboot drijft rond op het oerwater en nadert de waterslangenboot. De boten botsen tegen elkaar en de jongen ziet het meisje, die prachtige maan, dit mooie meisje. Een bruisende roes bedwelmt het hart van de jongen en hij verlangt ernaar de maan te bezitten. Hij spreekt haar aan en zegt: `Mijn lieflijke maan, mijn zuster! Kijk, zo is het met mij gesteld, ik wil met je trouwen, ik wil met je samenzijn, zo ziet het eruit in mijn binnenste.' Het meisje lacht en denkt niet Lang na, maar zegt: 'Ik heb daar niets tegen, o mijn broeder, ik vind het goed dat je met me trouwt, maar ik moet je iets zeggen, o neushoornvogel, o broeder. Word 109

niet boos als je hoort wat ik je zeggen moet.' De jongeman antwoordt: `Wat is je wens, o mijn zuster, wat is het woord dat je me zeggen moet?' Het meisje zegt: je mag best met me vrijen, ik weiger je niet, maar je moet eerst mijn wens vervullen. Mijn wens is niet zo groot als de kroon van een boom, ze is niet zo uitgebreid als de takken van de bomen. Dit is mijn wens, o neushoornvogel, mijn broeder: zoek een eiland waar we onze boten kunnen aanleggen. Als je het hebt gevonden, mag je met de maan trouwen, dan mag je je zacht tegen me aan vlijen, dan mag je met me slapen.' De jongeman rolt met zijn ogen als hij de woorden van zijn zuster, de maan, hoort en hij barst los in de volgende woorden: je eist te veel! Wat je vraagt is groter dan de kroon van een boom en uitgebreider dan de takken van de bomen.' Hij is onzegbaar treurig, zijn bedroefde hart is vol zware gedachten. Hij breekt uit in neushoornvogelgekrijs, want hoe zou het hem ooit lukken een eiland te vinden? God slaat een ogenblik zijn ogen neer en ziet de jongeman en het meisje. Hij zegt tegen zichzelf: `Als de zaken er zo voorstaan, hoe moeten de oevers van de wereld zich dan vanzelf uitbreiden, hoe moeten ze zich uitrekken als lange zandbanken? Ik moet nodig bij mezelf te rade gaan.' Nadat hij lang had nagedacht, nam hij een vrucht en vulde haar met aarde. Zo schiep hij het eiland, de hope bergen en de steile rotsen. Zo schiep hij Borneo." Mijn grootvader zweeg en ik herinner me dat we lange tijd naar de sterren keken en toen, op de veranda onder de open hemel in slaap vielen tot de zon ons de volgende dag wakker priemde en de kinderen om ons heen sprongen en de gek met ons staken. De voorbereidingen voor het neushoornvogelfeest gingen verder. Mijn grootvader stuurde een aantal mannen het oerwoud in om wilde banaan, palmbladeren en bloemen te zoeken, anderen gingen eropuit om vis te vangen en varkens te kopen. De vrouwen brouwden tuak, kookten witte, gele en zwarte kleefrijst, kookten eieren, poften rijst en bakten koeken. Ten slotte werden mannen uitgestuurd om andere longhouses uit te nodigen. Twee mannen
II0

voeren stroom op, twee mannen stroom af. Ze namen rotanstrengen mee waarin het aantal dagen tot het feest in knopen was vastgelegd. De tijd vloog en kroop tegelijk. Dat was een vreemde gewaarwording. Later begreep ik dat niet de tijd, maar ikzelfverschillende gedaanten had aangenomen. Mijn ene gedaante keek verlangend uit naar het feest, de terugkeer van de goden en de verzoening met de geest van het longhouse. Deze gedaante vond dat de tijd kroop. Mijn andere gedaante zal vol bange voorgevoelens, zag kwade voortekens en sloeg bijna op de vlucht als een roofvogel stilhing boven het longhouse.* Deze gedaante vond dat de tijd vloog. Dami sneed een kunstige neushoornvogel die hij met veel geduld beschilderde. Het beeld schitterde als een edelsteen en verwarde door zijn ingewikkelde vormen. De gestreepte snavel stak boosaardig uit een wirwar van krullen naar voren, maar door de belle beschildering zag hij er eerder grappig dan dreigend uit. De inkeping vlak onder de snavelpunt maakte van de snavel iets dat de meisjes aan het giechelen bracht. Iedereen prees Dami om zijn kunstwerk, maar er was iets in de toon van die loftuitingen dat hem deed opstuiven, waarna zijn bewonderaars joelend op de vlucht sloegen. Ik herinner me hoe mooi de meisjes waren en hoe verliefd bun ogen stonden. Ze pronkten met hun benen en lieten de snoeren met dollarmunten om bun heupen been en weer zwaaien. Ze schikten hun armbanden en staken de Rejang-orchidee in hun glanzende haar. Ze drapeerden een sjerp over hun borsten en keurslijf. Ze smeerden zich in met een liefdestovermiddel. Ik zag een meisje dat zichzelf in een spiegel bewonderde aan de achterkant van een schaal. Ze keek naar haar prachtige gezicht, schoon als de volle maan, en ze zag haar lieflijke borsten, haar gegeven door Selampandai, de schepper. Ze was een bezoekster, die stroomafwaarts was gekomen om haar tante en nichten to bezoeken. Ik stond in vuur en vlam. Elke keer als zij langs me trippelde en deed of ze me niet zag, maar naar
* Als een roofvogel--zeker als het de witkoppige arend is-- op het dak landt, zal het longhouse door brand worden verwoest.
III

andere jongens lachte met al haar tanden bloot, leek het of haar voetjes dwars door mijn buik mijn darmen vertrapten. Ze heette Laja, een naam die brandde op mijn tong.' Mark schrok op van die naam. Het leek of er spelden in zijn hoofd werden gestoken. Yvonne kwam hem voor de geest en hij was even in de war. Maar Lintong vertelde verder en Mark dwong zichzelf tot luisteren. `Die avond, toen de gongs en trommels werden geslagen, deed ik mijn uiterste best om haar aandacht te trekken. Ik had me mooi aangekleed en mijn muts met de zwart-witte staartveren van de neushoornvogel opgezet. Ik danste alle andere jongens van de mat, zo bezeten ging ik tekeer. Er werden mij een speer en een schild aangereikt en ik wervelde over de mat als de windgod. Mijn optreden was vreeswekkend en elegant tegelijk. Allen raakten in vervoering. Ze schreeuwden, stampten met hun voeten of klapten in hun handen. Een oude bard stampte uitzinnig met zijn staf op de vloer, het schuim stond op zijn lippen. Alleen Laja bleef onbewogen. Ze trok haar geepileerde wenkbrauwen hoog op en keek spottend naar mijn gespring. Nu ik oud ben, weet ik dat meisjes zulke trucs uithalen om jongens tot razernij te brengen, maar toen had ik geen ervaring en haar houding sneed diep in mijn hart. Ze leek een godin die ver boven mij verheven was en ik begreep niet hoe ik haar naar mij kon laten afdalen. Toen ik uitgeput en tollend op mijn benen afdroop, stond zij nog steeds koel en ongenaakbaar tussen de anderen en keek naar de jongens die mij vervingen op de mat. Ik trok mij terug in onze bilik, waar mijn moeder me verwonderd ontving en waar ik ongerust luisterde naar het lawaai op de binnenveranda. De pijn in mijn hart was ondraaglijk. Ik wist dat ik nooit meer gerust zou zijn en nooit meer zonder pijn als Laja niet van mij ging houden. Ik wachtte op de nacht. Toen het eindelijk stil was, sloop ik over de binnenveranda naar de bilik van Laja's tante. Ik keek goed uit dat niemand mij zag, maar geen van de mannen die op de binnenveranda sliep, had mij in de paten. Ik sloop Laja's bilik binnen. Het was er aardedonker. Ik zakte op mijn hurken en wachtte af. Ik hoorde rustige ademhaling van verschillende kanten. Op een van de slaapmatten moest Laja liggen, tussen haar nichten en kleine
1I2

neefjes. Ik sloop naar iemand toe. "Laja," fluisterde ik. Ik kreeg geen antwoord. Zo sloop ik rond met een wild kloppend hart. "Laja? Laja?" Tot ik eindelijk antwoord kreeg. "Ben jij het, Lintong?" Haar stem ruiste. "Ja," zei ik. Mijn mond klapte dicht en wilde niet meer open. De stilte verzengde mij. "Je nieuwe naam heeft je brutaal gemaakt." "Mijn nieuwe naam?" vroeg ik. "0 nee, niet mijn naam, jij bent het die mijn binnenste op stelten zet. Zo is het met mij gesteld. Ik wil met je samenzijn, ik wil de maan bezitten. Ik kan niet leven zonder jouw adem, ik zal sterven als je je ogen voor mij sluit, mijn borst wordt verpletterd door de wurgslang die alleen luistert naar jouw stem." Ik zweeg, verbaasd over mijn eigen woorden. "Je spreekt zoals je danst," zei Laja. "Je fladdert als een zwaluw heen en weer. Je vuurt je woorden af als pijlen uit een blaaspijp, maar je raakt alleen maar lucht. Hoe weet ik of het je ernst is? Misschien lach je stiekem om me en maak je misbruik van het duister en mijn goedgelovigheid." Ze streek met een koele hand langs mijn wang alsof ze mijn gezichtsuitdrukking wilde voelen. "0 nee, Laja, zo is het niet." Ik pakte haar hand en drukte die tegen mijn mond, maar ze trok hem weg waardoor zij alleen nog bestond uit de gekmakende geur van haar liefdestovermiddel. "Ik ben niet gekomen om je te bedriegen," stamelde ik. Ik zocht naar woorden om haar te overtuigen. "Mijn grootvader stuurt me," loog ik, "om je om je hand te vragen. Dus nu weet je dat het me ernst is." Ik hoorde haar ademhaling versnellen en wachtte gespannen af. "Het is goed je grootvader te gehoorzamen," zei ze. "Ik zou me graag in de armen werpen van zo'n gehoorzame jongen als jij, maar ik ben helemaal niet van plan te trouwen. Ik ben nog erg jong en weet van nets. Je bevalt me, mijn hart klopt in mijn keel nu je zo dicht bij me bent, maar mijn moeder heeft me geleerd me niet te geven aan een jongen die op niet meer kan Bogen dan op een paar fraaie danspassen. 0, ik weet wel dat je veel meer kunt, ik heb dapper vuur in je ogen gezien, maar wat moet mijn vader denken
113

van een jongen die zijn longhouse alleen nog maar heeft verlaten om onkruid te wieden en brandhout te hakken? Mijn hart gloeit, maar ik wil mijn ouders geen verdriet doen. Jij zult dat begrijpen, jij die zo gehoorzaam bent." 0 die woorden! Ze striemden mij, want hoewel ze lief klonken, lag er giftige spot in verscholen. Ze wist dat ik had gelogen en strafte mij daarvoor. "Ik zal het longhouse verlaten," zei ik. "Ik zal terugkeren als een held." Ik braakte die woorden uit, zonder nadenken en ze smaakten bitter als rook. "Weefeen kleed om er het bewijs van mijn moed in te ontvangen." Ik wachtte haar antwoord niet af, maar sloop weg. Ik had geen zin om te gaan slapen. Ik verliet het longhouse langs de ladder. Het was volle maan. De rivier glinsterde, zware boomstammen gleden statig voorbij. Ik voelde me niet op mijn gemak en hoopte dat niemand me zag. Ik was er slecht aan toe. Mijn toekomst zag emit als een moddergat vol krokodillen. Het leek of mijn nieuwe naam en de terugkerende goden mij maar een weg lieten, een weg die ik niet wilde gaan. Ik zat gevangen in een netwerk van tekens. Ik kon niet terug, maar ik wilde niet vooruit. Laja was voor mijn leven even belangrijk geworden als rijst, de oude goden onmisbaar als water, de geest van het longhouse onontbeerlijk als vuur. Het was of Laja, mijn nieuwe naam en de goden mij slepen als een Speer.' Lintong zweeg. Hij keek Mark vermoeid aan. Donal was in slaap gevallen. Hij lag languit op de mat en snurkte een beetje. Lintong glimlachte. 'Ik ben moe,' zei hij. Hij legde een hand op Marks schouder. 'Ik moet wat slapen anders begin ik wartaal uit te slaan.' `Wanneer vertelt u verder?' vroeg Mark. `Er komen nog veel nachten,' zei Lintong. Hij stond op. 'Ik vertel je alles,' zei hij, `maar eerst slapen.' Hij schuifelde over de veranda. Twintig meter verderop rolde hij zijn mat uit en ging liggen. Het was stil geworden. De muziek was gestopt, de jongens dansten niet meer. Mark hoorde een gerucht achter zich. Hij draaide zich met een
114

ruk om. In het vale licht van de gaslampen zag hij een meisje. Ze zat pal achter hem op haar hurken. Hoe lang al? Ze keek naar de vloer, waardoor hij haar gezicht niet goed kon zien. Er was iets aan haar waardoor zijn hart begon te bonzen. Ze hiefhaar gezicht naar hem op en Mark slaakte een kreet van schrik. 'Yvonne?' vroeg hij. Het meisje glimlachte en schudde haar hoofd. `Laja,' zei ze. 'Ik heet Laja.' Mark schudde ongelovig zijn hoofd. `Je zou Yvonne's tweelingzusje kunnen zijn,' zuchtte hij. `Hou je van haar?' vroeg Laja. Mark knikte. Laja stond op. Ze lachte lief. 'Korn,' fluisterde ze. 'Ik wijs je een plaats waar je kunt slapen.' Mark keek naar de snurkende Donal en aarzelde. Kon hij Donal zo maar achterlaten? Laja liep bij hem vandaan en verdween in een duister gedeelte van de veranda. Mark haastte zich achter haar aan. Ze leidde hem over een stuk buitenveranda, waar hij Been hand voor ogen kon zien. De bamboelatten glibberden onder zijn blote voeten. Laja pakte zijn hand. `Deze ladder op,' fluisterde ze. Ze ging hem voor. De steile ladder kraakte en wiebelde. Hij wist niet meer waar hij was. Ze kwamen in een muffe ruimte. Het moest de zolder wel zijn, direct onder het dak. `Hier,' zei Laja. Noel, hier is een mat. Als je wilt, blijf ik bij je. Wil je dat?' `Ja,' zei Mark. `Wees dan stil, heel stil,' fluisterde Laja, 'en kleed je uit.' Mark deed het en ging op de harde mat liggen. Laja kroop naast hem en rolde hen beiden in de mat die hen als een koker omsloot. Mark was eerder met meisjes naar bed geweest, maar het was altijd nogal houterig en ongemakkelijk gegaan. Nu ging het anders, ondanks het duister, ondanks de harde mat. Laja ging met zoveel onbeschaamde tederheid op zoek naar zijn genot dat het niet moeilijk was te zoeken naar het hare. Zonder gebonk en gekraak, met handen die beter zagen dan de beste ogen en monden die zonder woorden lange liefdesverklaringen stamelden.
115

Mark werd laat wakker. Hij schoot overeind. Laja was verdwenen. Hij zat alleen op de slaapmat, een roze laken lag verknoedeld aan het voeteneind. Hij hoorde lachende en schreeuwende kinderen. Er keften honden. De zolder was een spookachtige spelonk behangen met stofslierten. Het zonlicht priemde door honderden gaatjes, waardoor de vloer, de balken en de wanden met een panterhuid overtrokken leken. Mark stond op en kleedde zich aan. Zijn hoofd was vol van Laja. Hij verlangde ernaar haar te zien nu het licht was. Hij wilde naar haar kijken, alleen maar aandachtig naar haar kijken. Hij vond de ladder naar de buitenveranda en klom voorzichtig naar beneden. Het was al heet, de bamboevloer schroeide aan zijn voeten. `Korn, kom hier,' schreeuwden opgewonden kinderstemmen. Hij werd door kinderhanden de binnenveranda in getrokken. De kinderen wezen hem een mat. Hij ging zitten. Hij wist niet bij wie hij te gast was, maar dat deed er niet toe. Twee vrouwen kwamen uit hun bilik en gaven hem balletjes kleefrijst. Hij keek de lange veranda af, maar Laja was er niet. `Waar is Laja?' vroeg hij aan een van de kinderen. Hij haalde snoepjes uit zijn rugzak en deelde uit. `Laja?' giechelden ze. `Laja?' riep Mark uit. `Waar is ze?' `Wie is Laja?' vroeg een brutaal jongetje. 'Is dat een varken?' Mark deed net of hij boos werd. Hij graaide achter zich naar een stok met een bamboelus aan het uiteinde, ontworpen om er honden mee te meppen, en dreigde ermee. De kinderen stoven gillend uit elkaar. Hij vroeg het aan een vrouw die hem thee bracht. `Waar is Laja?' De vrouw keek hem verwonderd aan, glimlachte beleefd, maar gaf Been antwoord. Hij dronk snel zijn thee, bedankte en liep over de binnenveranda naar het midden van het longhouse. Voor Lintongs bilik kwam hij Donal tegen. `Ga je mee zwemmen?' vroeg Donal opgewekt. Mark knikte bedachtzaam. Terst iets anders,' zei hij. `Waar is 16

Laja?' Donal keek hem verward aan. Zijn ogen waren nog rood van de tuak. `Laja? Wie is Laja?' weet je best,' zei Mark. 'Een nicht van je, denk ik.' Donal grinnikte. `Wat heeft grootvader je op de mouw gespeld? He? Laja? Dat is iemand uit zijn verhalen!' `Ik heb haar gezien,' zei Mark koppig. zei Donal ernstig. 'We gaan zwemmen.' `Eerst Laja,' zei Mark. `Die bestaat niet,' snauwde Donal. `Lintong kan vertellen als een god. Hij laat je dingen zien die er niet zijn.' `Ik weet wat ik zie,' zei Mark. 'Ik weet wat er is en wat er niet is.' `Dan ben je knapper dan ik,' zei Donal. `Ga je mee zwemmen?' `Nee,' zei Mark. 'Ik ga naar Lintong.' Donal keek hem woedend aan. Hij ging met gespreide benen voor Mark staan. `Jij gaat niets,' fluisterde hij. `Jij bent hier te gast. Lintong is voorlopig niet te spreken.' Mark had een geweldige zin in ruzie, maar plotseling was daar Karels gezicht weer en zijn stem. Mark schudde zijn hoofd, want hij wist wat de stem zou gaan zeggen en hij wilde het niet horen. Het zweet biggelde over zijn gezicht. `coed,' zei hij. 'We gaan zwemmen.' Ze zwommen in een rustige inham van de Rejang. De dag verstreek zonder dat Mark Laja terugzag en hij begon haar nu zelf als een droom te beschouwen. Had hij niet in de eerste plaats aan Yvonne gedacht? De Iban aten en dronken de hele dag, de eerste dag van de Gawai, en de gemoederen raakten soms danig verhit. Er braken hier en daar akelige ruzies uit, die met veel geschreeuw en alarmerende gongslagen werden gesust, maar doorgaans was de stemming opperbest. 's Avonds brachten hevige slagregens wat verkoeling. Mark keek uit naar Lintong, maar de oude man bleeflang in zijn bilik. Donal danste op de mat. Hij bewoog als een slang, dan weer als een hertebok, soms teder als een meisje, dan weer boosaardig als een duivel. Hij danste niet alleen met zijn armen en benen, maar ook 7

met zijn gezicht, waarop een reeks emoties voorbijtrok: verliefdheid, woede, blijdschap, verdriet, moed en angst. Tijdens Donals dans schuifelde Lintong voorbij. Mark volgde hem met zijn open. De oude man liep naar de plaats waar hij gisteren zijn verhaal was begonnen en ging zitten. Donal werd met handgeklap aangemoedigd, de meisjes slaakten gilletjes. Mark verliet de dansvloer. Hij ging tegenover Lintong zitten en groette hem. `Ben je daar al, kleinzoon?' vroeg Lintong. `Nee, meneer,' zei Mark. 'Ik ben 't. Mark.' weet ik, kleinzoon,' zei Lintong. `Moet je niet dansen?' `Ik wil uw verhaal horen, grootvader,' zei Mark. '13 was nog niet klaar.' Lintong knikte. Hij draaide tabak in een boomblad en stak de sigaret aan. 'Heb je evenveel geduld als gisteren, kleinzoon?' vroeg hij. `Meer,' zei Mark. Hij boog zich voorover en fluisterde: `Laja was bid me.' De oude man knikte. Dat kan,' zei hij. 'Veel jongens van zeventien kennen haar en vergeten haar nooit meer.' Mark zuchtte opgelucht. Hij had het gevoel dat er een stijve, houten bast van zijn lichaam werd gepeld en hij voor het eerst soepel in zijn huid zat. `Vertel, grootvader,' zei hij. 'Ik ben zo geduldig als een schildpad .' `coed,' zei Lintong. `Je weet dat mijn grootvader een Gawai Kenyalang organiseerde om mijn nieuwe naam te vieren. Die dagen verstreken als een verwarde droom. Mijn grootvader had het te druk om zich met mij te bemoeien. Ik voelde me alleen en ziek van liefde. De dag brak aan waarop alle knopen uit mijn rotanstreng waren ontknoopt, zonder dat ik mijn dromen en gedachten op orde had kunnen krijgen. 's Morgens vroeg kwamen de eerste gasten aan. Zij baadden zich in de rivier en trokken daarna hun mooie kleren aan. Mijn grootvader wachtte hen op, boven aan de ladder. Hij zwaaide zijn haan boven hun hoofden en zei tegen ieder van hen:

18

Ik zwaai deze haan boven je hoofd en bid tot de goden en de geesten, je gezondheid, geluk en vrede te geven. Als de voortekenen slecht waren, maakt deze vogel ze goed, als ze goed waren, maakt deze haan ze beter! Een van de gasten droeg een oude Kenyalang met zich mee, ingesmeerd met kippebloed. Hij droeg het beeld plechtig naar het longhouse en zong een lied. De zoon van de neushoornvogel komt naar het feest. Zijn kleuren zijn prachtig, zijn vormen glanzen als de steel van een bloem. Hij verlaat zijn slaapplaats en wandelt, de gelukkige zoon van de neushoornvogel, het hele longhouse langs. Dan klimt hij tot boven aan de ladder, de gelukkige zoon van de neushoornvogel. Hij komt het feest bezoeken aan de Rejang-rivier, om de feestende mensenkinderen te ontmoeten. Zijn gastheren zullen hem heerlijke offers brengen die klinken als brandende bladeren van gevelde bomen. Hij begint te lopen en ziet een vlag hoog in de lucht die hoort bij de mensen van de schitterende Rejang-rivier, wapperend als de vlucht van een neushoornvogel. De gelukkige zoon van de neushoornvogel wordt een beetje zenuwachtig, want hij gaat de oude god Selampandai ontmoeten die hem tuak zal aanbieden, waarvan hij slap wordt achter zijn ribben als hij zijn benen beweegt bij het lopen.

1 19

Velen stonden op de buitenveranda om de gasten te ontvangen, mannen, vrouwen en kinderen, maar ik had slechts oog voor een: Laja. Zij stond achter mijn grootvader en keek verrukt naar het beeld van de neushoornvogel. Ze draaide zich plotseling om. Mijn hart stond stil omdat ik dacht dat ze precies even verrukt keek naar mij, maar ze keek langs mij been naar Dami, die met zijn fonkelnieuwe Kenyalang plechtig naar het midden van de buitenveranda schreed. De gasten keken sprakeloos naar het vervaarlijke houten beest dat hun ogen met zijn pracht verblindde. Ik zag ook de schrik in de ogen van de mensen. Menigeen werd "slap achter zijn ribben" en dat kwam niet door de tuak die rijkelijk werd geschonken. De nieuwe neushoornvogel met zijn verse kleuren en zijn kwaadaardige snavel joeg iedereen de stuipen op het lijf. De oude Kenyalangs die werden meegetroond, herinnerden aan eerbiedwaardige tradities en aan lang vervlogen heldendaden. Zij behoorden toe aan het verleden. De nieuwe Kenyalang behoorde aan het heden en een onbekende toekomst. Deze Gawai zou Been herdenkingsfeest worden, dat begreep iedereen, deze Gawai zou het lot van ons longhouse veranderen. De meisjes en ongetrouwde vrouwen raakten in vervoering. Een jonge weduwe voerde spontaan een dans uit voor de nieuwe neushoornvogel, waarbij zij handenvol waaierende neushoornvogelveren liet trillen en sidderen. De jongens en de ongetrouwde mannen werden er zenuwachtig en lacherig van. Ze wierpen schuwe blikken op de neushoornvogel, keerden hun gezicht snel af en keken verlegen naar de opwinding van de meisjes. De oudere mannen probeerden het feest in de hand te houden en af te wikkelen volgens de regels, waardoor het een mengsel werd van bekende rituelen en spontane uitbarstingen van vreugde. Er werd ontzaglijk veel gedronken en het waren vooral de meisjes die de mannen uitdaagden meer te drinken en nog meer, tot ze kotsend over de balustrade hingen, nog voor de zon haar hoogste punt had bereikt. Een van de jongens raakte zo over zijn toeren dat hij in de rivier wilde springen. Zijn vader zag het en ging hem na. Bij de oever greep hij zijn zoon bij diens arm. De jongen rukte zich los. Maar de
I20

vader liet hem niet gaan en er ontstond een gevecht. "Jij met je dronken kop," schreeuwde de vader. "Je zult verdrinken. De Rejang is geen vijvertje!" Toen de jongen merkte dat hij niet van zijn vader kon winnen, rende hij het longhouse in en kwam terug met een getrokken parang. Het vreselijke wapen glansde blauw in de zon. Dreigend liep de jongen op zijn vader af, zijn ogen rood van de tuak. De vrouwen gilden. Een oude vrouw ramde woest op een gong. Dat schudde de andere mannen wakker. Ze grepen de jongen bij zijn armen en benen en gristen de parang uit zijn handen. De jongen werd naar binnen gestuurd om daar zijn roes uit te slapen. Wij aten en rustten daarna, her en der verspreid op de binnenveranda, terwijl de kinderen doorspeelden. Mijn grootvader gaf opdracht een big te slachten en de rituele paal binnen te halen. De paal lag klaar bij de kano's en wij haalden hem zingend op. Op het gele zand, in het zicht van de buitenveranda, werd de paal ingesmeerd met het bloed van de big. Daarna werd hij de ladder op gedragen. De nieuwe neushoornvogel van Dami werd op zijn top bevestigd en in het midden van de buitenveranda opgericht. Ik hielp niet mee, want ik wilde niet betrokken zijn bij het richten van de snavel. Tot mijn verbazing maakte niemand zich daar druk over. De paal draaide en draaide en de houten vogel draaide in alle windrichtingen mee. Niemand keek naar boven. De paal werd met veel geschreeuw bevestigd op de bamboevloer en met rotanstrengen in vier richtingen vastgezet. Toen de paal stond, wees de snavel van de neushoornvogel als bij toeval stroomafwaarts. Ik keek ernaar, verstijfd van schrik. De Rejang stroomafwaarts was Iban-land tot aan de kust. Als de neushoornvogel die kant op wees kon dat maar een ding betekenen: hij wees de Japanners aan als de te overwinnen vijand. Niemand zag het, niemand keek en nu, zoveel jaren later, denk ik dat iedereen vermeed ernaar te kijken, want zolang je het niet zag, was het er niet, zoals sommigen hun ogen sluiten als ze door een gevaarlijke stroomversnelling kanoen. Ik keek wel en hoopte vurig dat de geest van de neushoornvogel sterk genoeg zou zijn om de Japanners te verzwakken.
121

Midden in mijn verwarring zag ik Laja. Ze rookte een sigaret en was een beetje dronken. Samen met andere meiden wierp ze balletjes kleefrijst naar de opgerichte paal. Haar huid glom in de zon, haar ogen schitterden, haar stem klaterde als een waterval. Nog meer dan de tuak en de neushoornvogel, maakte zij mij slap achter mijn ribben. Het duizelde mij en ik begreep niet hoe een mens kon bestaan zonder haar lach, haar lichaam en haar stem. Nadat ze de paal vele malen had geraakt en daardoor verzekerd was van een grote toekomst als weefster van kleden, liep zij langs me, waarbij haar hand even door mijn haar fladderde. "Mijn dappere man," fluisterde ze. "Ik verlang naar je. Ik zal me niet verzetten als je terugkomt." Haar adem woei heet in mijn oor, maar toen ik me omdraaide, was ze verdwenen. Twee barden schuifelden in mijn richting. Ze droegen een aantal bijeengebonden menselijke schedels, die ik hoorde rammelen toen ze me passeerden. Tot op deze dag is de herinnering aan Laja voor mij onverbrekelijk verbonden aan het gerammel van de schedels, ja, bij elke vrouw die sindsdien mijn hart in vlam zette, hoorde ik het geklots van beenderen. Het feest dreunde door, dag in dag uit, maar ik maakte er geen deel van uit, hoewel mijn lichaam aan alles meedeed. Het lawaai, het eentonige gezang en de ononderbroken dronkenschap brachten me in een toestand waarin ik dacht een god te zijn, onkwetsbaar en tot alles in staat. Als ze me hadden gezegd dat ik kon vliegen, had ik het geloofd en als Laja het had gevraagd, was ik van de nok van het longhouse gesprongen. Onze stemmen werden rauw van het zingen, onze beenderen kraakten van het dansen, onze oren leken te scheuren van het gekrijs der gongs. Wij wisten dat Sengalang Burong, de witkoppige arend, op jacht was om ons, mensenkinderen van de Rejang, te verrassen met een verse schedel. Wij wisten dat de geest van de neushoornvogel op weg was naar de gehate Japanners om hen te verontrusten met zijn loeiende vleugels en hen te verzwakken met tegenslag en ziekte. Alleen, niemand sprak erover. Niemand organiseerde iets. Er werd gewacht op het wonder. Wij zouden Sengalang Burong zien komen en over de ladder het longhouse zien binnengaan, als teken dat de oude goden waren teruggekeerd. We keken ernaar uit met angst en beven, maar ook met hoop.
122

Was Bunsu Ribut, de windgod, erin geslaagd het oor van Sengalang Burong te bereiken? Wist hij dat er een neushoornvogelfeest te zijner ere werd aangericht? Had hij zin om het feest te bezoeken of bleef hij liever drinken en dobbelen in zijn longhouse hoog in de lucht? 0 nee, zeker niet! Hij kon geen weerstand bieden aan een feest dat zo schitterend werd gevierd. Hij ging het feest bezoeken en het longhouse vereren met een kop die nog rood was van het bloed. Kon hij een brug slaan tussen het hemelse oerwoud en het aardse? Was er een boom zo hoog dat hij de kloof kon overspannen als hij werd geveld? Wij twijfelden niet. En waarachtig, de god daalde naar ons af. Wij zagen een fraai gebeeldhouwde kano stroomafwaarts komen. Wij zagen het goddelijke gezelschap dat door de boot werd vervoerd. De kano maakte vast aan onze steiger en de goden baadden zich in de Rejang, zoals voor pas aangekomen gasten behoorlijk is. Sengalang Burong betrad als eerste de ladder. Ontdaan van zijn gebruikelijke verschijning als witkoppige arend, betrad hij de veranda als een Iban met een goudkleurige huid en gouden tanden. In zijn rechterhand droeg hij een korf met een reusachtig bloedend hoofd erin. Hij overhandigde de korf aan mijn grootvader, die hem stamelend in ontvangst nam. De schoonzonen, eveneens gouden Iban om te zien, maar minder schitterend dan hun schoonvader, brachten andere geschenken mee: veren, kralen, parangs en geweren. De barden zongen hun liederen en de goden stemden met hen in. De jongens voerden woeste krijgsdansen uit, terwijl de meisjes voor de goden heen en weer trippelden en hun diep in de ogen keken. Zij spraken weinig, de goden. Zij zaten, glimlachten en zongen. Zij brachten het longhouse in vervoering en zagen dat tevreden aan. Zo verrassend als zij waren gekomen, zo verrassend verdwenen zij. Sengalang Burong stond op, schreed naar de ladder en veranderde voor onze ogen in de witkoppige arend, die zich met enkele vleugelslagen in de lucht verhief. Ook de schoonzonen namen hun vogelgedaanten aan, waardoor de witkoppige arend werd omzwermd door een bont gezelschap. Ademloos zagen wij hen opvliegen naar de wolken, waar de
123

hemel hen opnam en wegsloot voor de ogen van de mensen. Ze lieten het longhouse in ongekende opwinding achter. Ik kon het er niet meer uithouden. Ik wilde weg en terugkeren als een held of... niet terugkeren. Er waren meer jongens die rusteloos over het terrein rond het longhouse zwierven, tastend naar het gevest van een parang of spelend met de haan van een geweer. We zochten elkaars ogen en wisten van elkaar waar wij naar snakten, maar wij moesten wachten op de ontmanteling van de rituele paal. Sommige meisjes trokken zich terug om te weven, maar Laja niet. Zij draafde door het longhouse als een dolle hond. Zij plaagde de jongens en bracht de getrouwde mannen het hoofd op hol. Overal hoorde je haar schaterende lach. Eindelijk brak de dag aan waarop mijn grootvader, zwaaiend met zijn haan, het einde van het feest aankondigde. De houten neushoornvogel werd van zijn paal gehaald en aan de zoldering gehangen voor Dami's bilik. De gasten vertrokken in groepen. Ik hielp mijn grootvader bij het planten van een palm, een eindje stroomopwaarts, ter herinnering aan het feest en ik voel nog de suizende stilte waarin ik gevangen zat. Mijn grootvader, noch een van de andere oude mannen maakte een opmerking over wat stond te gebeuren. Er daalde een diep stilzwijgen over het longhouse. De rusteloze jongens legden in stilte hun wapens klaar, zonder elkaar te raadplegen. We zaten 's avonds op de binnenveranda, terwijl er zachte muziek werd gemaakt. Onze oren ruisten nog van het feest, de laatste tuaksluiers in ons hoofd trokken langzaam op. Oude vrouwen zaten knikkebollend op de drempel van hun bilik. Ik sliep die nacht niet. Ik hoorde de uilen roepen en later zwijgen. Ik hoorde het oerwoud aan het einde van de nacht, toen de nachtdieren verzadigd raakten, stilvallen, tot onze hanen begonnen te kraaien tegen het voor mensenogen nog verborgen licht. Ik liet mijn gedachten achter, zoals een slang zijn oude huid, en stond op om mij te wapenen. Ik was niet de enige. Zes andere jongens verzamelden zich met mij op de buitenveranda. Wij hadden drie geweren met ammunitie. Zij, die Been geweren hadden, zoals ik, droegen parang en speer. Wij daalden of naar de oever van
1

24

de Rejang, waar wij geluidloos wegvoeren met de kano van mijn grootvader. Wij volgden de snavel van de neushoornvogel en voeren stroomafwaarts. De rivier was breed en woest omdat het was blijven regenen. Het water was geler dan ik het ooit had gezien in de droge tijd. Wij voeren de hele dag door, wij aten onze in bladeren verpakte rijst en dronken het water uit onze kruiken. Wij kwamen wat vissers tegen en Chinese motorboten. We zagen geen Japanners, maar we bleven op onze hoede voor patrouilles. Waar gingen wij heen? Wij wisten het niet. Toen de zon een handbreed boven de rivier stond, legden wij aan bij een longhouse en spraken met de oude man. Het was geen onbekend longhouse, sommigen van ons hadden familie daar en de stemming die er heerste herkenden wij. Neerslachtig groepten de mensen bij elkaar. Ze zagen onze wapens en oorlogskleding, maar vroegen niets. Ze maakten geen muziek en dansten niet. Ze gaven ons zwijgend te eten en de meisjes sloegen hun ogen niet naar ons op. We kregen veel sago en weinig rijst omdat de Japanners hun rijstvoorraden in beslag hadden genomen. Hun groenten smaakten naar dorre bladeren en hun varkensvlees naar verkoold hout. We spraken niet over het doel van onze reis, want wij waren bang dat deze mensen ons zouden verraden. 's Nachts, toen wij op de binnenveranda lagen, voegde zich een jongen bij ons. `Ga niet verder over de Rejang, de Japanners zien je van ver aankomen. Na twee bochten is een kamp. Ga door het bos en neem mij mee, want al drie keer heb ik de Japanners beslopen om wapens te stelen.' Wij beraadslaagden in het duister, maar konden het niet eens worden. We besloten de ochtend of te wachten. Ik droomde die nacht. Er was een oude man in mijn droom, mager als een skelet en stoffig als een vloermat, maar zijn ogen fonkelden als kralen en zijn pezige lijfstraalde kracht uit. "Zeg iets, ouwe man," zei ik, "want je ogen maken me bang." De oude man glimlachte en zei: "Wees niet bang, want ik ben je beschermer. Ik zal morgen verschijnen in de gedaante van een gibbon. Volg de gibbon, want hij Iciest de juiste weg. Eer hem voor de rest van je leven."
125

De oude man zweeg en staarde me lang aan. Toen draaide hij zich om en verdween. Ik werd wakker. Ik stond op en mijn hart bonsde van blijdschap, want ik wist dat de oude man mijn Ngarong was, mijn geheime helper. Veel Iban hopen hun geheime helper te vinden, weinigen vinden hem. Als de gibbon werkelijk opdook, wist ik het zeker. Hoewel het licht nog maar karige schaduwen wierp, verliet ik het longhouse om de gibbon te ontmoeten. Ik hoefde niet lang te zoeken. De zonnestralen raakten de toppen van de bomen toen ik hem zag. Met een arm hield hij zich vast aan een tak, zijn andere arm rustte op zijn knieen. Hij staarde me aan, net als de oude man had gedaan, met open als kralen. "Zeg me hoe we verder moeten," fluisterde ik. "Moeten we door het bos of over de rivier?" De gibbon bleef zitten, zijn kraalogen brandden twee gaatjes in mijn hart. Toen stond hij op en slingerde zich door de bomen bij mij en bij de rivier vandaan. Ik rende terug naar het longhouse en vertelde mijn makkers dat ik mijn Ngarong had ontmoet. Ik moest sommigen uitleggen wat dat was. De voortekenen waren gunstig. Geen der vogels maakte bezwaar tegen onze tocht. We wisten hoe we verder moesten, we hoefden niet zelf te beslissen. We troffen voorbereidingen voor een tocht door het oerwoud. Onze vriend, die zich Badak* noemde, zou ons tot Bids dienen. We liepen onhoorbaar zonder dat we ons daarvoor inspanden. Het oerwoud legde ons het zwijgen op en onze voeten gedroegen zich bescheiden. Wij Iban waren vertrouwd met het bos, maar dat betekent niet dat we ons er thuisvoelden zoals de Punan. We gebruikten de parang zo weinig mogelijk en maakten geen vuur. We aten onze koude rijst en vulden onze kruiken in de ondiepe stroompjes die onderweg waren naar de Rejang. Ik zag de gibbon niet, maar ik wist dat hij er was, dat hij er altijd zou zijn zolang ik leefde. Ik verfoei mensen die op de gibbon jagen
* Badak = neushoorn.

126

en ik gruw van de gedachte dat ik zijn vlees zou eten. Wij liepen tot de zon nog net boven de boomtoppen stond. Badak klom handig in een boom en maakte, als een maias, een nest in de top door takken te buigen en te breken. Wij hadden nooit eerder een mens zo iets zien doen. Het werkte aanstekelijk. We zochten ieder een boom uit en klommen omhoog. Vanuit de natte, donkere hal bereikten wij het droge, snikhete dak van het oerwoud, waar de vogels huizen en de apen heersen over hun zwevende land. We spraken niet met elkaar, maar ik denk dat wij alien begrepen waarom Badak wilde slapen in de nok van het oerwoud. Wij waren het kamp van de Japanners dicht genaderd en Badak wilde voorkomen dat wij werden verrast door een patrouille. Ik heb Badak die nacht vele malen vervloekt. De volgende morgen had ik geen vertrouwen meer in hem, geen van ons zag hem nog voor vol aan en we noemden hem Babi*. Ik maakte een stevig nest waar ik erg tevreden over was. Ik meende dat de maias het me niet zou verbeteren. Ik plukte grote bladeren om mij tegen de felle zon te beschermen, rolde mij op en sloot mijn open. Het is niet gemakkelijk slapen in een apenest. Er prikten takken in mijn zij en als ik verschoof, voelde ik het nest gevaarlijk verzakken. Ik greep me vast en verstevigde het nest. Het was bloedheet, het zweet stroomde als een rivier over mijn lichaam. Ik ging opnieuw liggen, maar ik voelde me ongerust, veertig meter boven de grond. Toen de zon onder was, begon het te regenen. De wolken schudden zich uit als honden na een bad. Onbarmhartig roffelde de regen met zijn stompe vingers op mijn hoofd en schouders. Ik kroop weg onder mijn bladerdak en luisterde angstig naar de trommelende regen. Het water liep in slootjes van de bladeren af, zocht zijn weg over mijn rug en armen naar beneden. Het koelde snel af. Ik wist niet dat het zo koud werd in de toppen van de bomen als de zon weg is. Mijn tanden begonnen te ratelen. Zo koud had ik het van mijn leven nog niet gehad. Zo nu en dan, als het maanlicht door de wolken brak, kon ik door een gordijn van
* Babi = varken.
127

regen over het dak van het oerwoud kijken, maar onder naij was een bodemloos, zwart gat. Ik was een gevangene van de duisternis en de boomtop was mijn gevangenis. Ik rolde me op, maakte me zo klein mogelijk en legde de bladeren over mij heen. Zo worstelde ik die nacht met de kou en de tijd, ja, ik worstelde vooral met de tijd, want hij is een monster dat van geen ophouden weet. Ik overleefde het, maar toen de eerste zonnestralen mij raakten, kon ik me nauwelijks bewegen. Voorzichtig strekte ik mijn krakende knieen, ik kromde en rekte mijn knakkende vingers en draaide mijn ratelende nek. Ik klom als een oude man naar beneden. Een voor een ploften mijn makkers als rotte durians op de grond. Wij keken elkaar aan en lachten. Wat een verzameling brandhout stond daar bij elkaar! Badak kwam ook uit zijn boom, zo fris als een bloem. Wij letten niet op hem, wij wilden hem niet meer zien. De rest van de tocht liep hij achteraan. Die dag bereikten wij het kamp van de Japanners. Zij hadden een enorm stuk oerwoud langs de Rejang kaalgeslagen en deden er niets anders mee dan er gewapend op heen en weer lopen, laarzen aan, petten op. Na de natte nacht was het terrein in een modderpoel veranderd en de Japanner die schoon uit zijn barak kwam, was in korte tijd tot de knieen geel van de modder. Rond het terrein stonden houten wachttorens die 's nachts met felle schijnwerpers de barakken verlichtten. Het kamp leek rustig, maar ik wist dat dat schijn was. De geest van de neushoornvogel wordt nooit tevergeefs op pad gestuurd. Er moest iets gaande zijn dat wij nog niet zagen. De Japanners hadden buiten de barakken plees gebouwd. Elke barak had er een. Sommige stonden dicht bij de omheining en werden druk bezocht. Het duurde niet lang voor ik zag dat het niet steeds verschillende mannen waren die zich in sukkeldraf met openhangende broek naar de plees haastten. Toen ik ze begon to herkennen, merkte ik dat sommigen twee of drie keer per uur gingen. Ze sloten zich voor lange tijd op en wankelden terug naar hun barak. Ik hield met moeite mijn lachen in. De machtige Japanners waren door de geest van de neushoornvogel geslagen met diarree! De neushoornvogel is een machtige clown, een grappige on128

deugd, het dierlijke broertje van de mens en daarom als aardse vogel zo geschikt om de goddelijke vogels gunstig to stemmen voor de mens. Hij kan niet tippen aan de verheven witkoppige arend, hij is laag-bij-de-gronds, een lawaaischopper, een onhandige opschepper, een smakeloze fat en daarom geliefd bij mensen met verstand. Diarree! Allah of God de Vader hadden minstens donder en bliksem gestuurd, maar de neushoornvogel, die geen god is, deed het met dunne poep. Ik vertelde het mijn makkers. Zij grijnsden en bekeken de darmzieke Japanners met glinsterende ogen. We trokken ons terug in het bos, kauwden rijst en dachten na. Toen stonden wij op en sneden rotan in dunne strengen. We namen ieder een streng en wonden hem om been of arm. We wachtten de duisternis af en slopen toen terug naar het kamp. De lampen brandden en zwaaiden hun lichtbundels over het terrein. De bamboe-omheining zat vol gaten, maar wij maakten er geen gebruik van. We smeerden ons in met modder en groeven ons onder de omheining door. Plat op ons buik schoven wij naar de plees. Ik lag achter zo'n stinkend hok en luisterde naar de komische geluiden die eruit kwamen. Het zoeklicht streek regelmatig over mijn bemodderde rug. Ik zag de Japanner uit de plee komen en wijdbeens wegstrompelen. Ik wachtte nog een veeg van het licht af, schoot overeind en sprong de plee in. Ik drukte me tegen een wand, rechts van het poepgat. Het was er stikkedonker. Ik wond de rotanstreng van mijn pols en spande de streng tussen mijn handen. Het maakte een zwiepend geluid. Het wachten duurde lang. Ik was niet bang, de gibbon beschermde mij, maar ik werd gemarteld door de tijd. Toen hoorde ik zwalkende laarzen, die soppend de plee naderden. Het licht van een zaklantaarn zwabberde langs de spleten in de wand. De man verscheen in de opening. Hij stapte binnen en liet zijn broek zakken. Ik sprong op hem of en sloeg de rotanstreng om zijn keel. Ik trok zo hard als ik kon. De mens is taai, als een krokodil. Deze Japanner was zo taai als twee krokodillen. Hij gaf geen geluid, maar hij maaide met zijn armen en schopte met zijn benen, die verward raakten in zijn afgezakte broek.
129

Ik bleefrustig. Ik wist dat de schrik mijn vijand half verlamde, ik wist dat de Japanner verloren was en ik wachtte op het moment waarop hij dat zou beseffen. Ik wachtte op het breken van zijn wil, eerder dan op het breken van zijn strottehoofd. Hij brak en klapte dubbel. Ik sloeg een arm om zijn middel en sleurde hem de plee uit. Ik legde hem op de grond. Ik trok mijn parang en sloeg hem, in de schaduw van de plee, zijn hoofd af. Ik kroop terug naar de omheining. De kop was op wat stoppels na kaal, ik trok hem bij een oor achter me aan. Buiten de omheining nam ik het bloedende hoofd onder een arm, drukte het tegen mijn borst en zette het op een lopen. Honderd passen bij de omheining vandaan begon het geschreeuw en geschiet. Ik aarzelde niet. Ik rende door, me orienterend op de rivier aan mijn linkerhand. Het water schitterde tussen de bomen door in het maanlicht. Het hoofd plakte tegen mijn borst. Ik wilde vuur maken om het te drogen, maar ik durfde niet. "Stil maar," zei ik om het te troosten. "Je krijgt een ereplaats in ons longhouse." Toen ik uren had gerend, liet ik mij op de grond vallen en luisterde scherp. Ik hoorde aan de diepte van de stilte dat de dag op aanbreken stond en ik besloot te wachten op het licht. Wat was er van mijn makkers geworden? Gevangen genomen? Gedood? Of waren ze net als ik ontkomen? Ik gaf mezelf geen antwoord op die vragen, hoewel ik het antwoord wist. Ik zou geen van hen terugzien. Toen het licht was, verpakte ik de kop in nipahbladeren. Ik knoopte er rotan omheen waardoor ik hem gemakkelijker kon dragen. Ik had een verschrikkelijke honger, maar kon niets te eten vinden. Ik was uitgeput. Juist toen tot me doordrong hoe moeilijk mijn situatie was, hoorde ik geluiden, zowel achter mij als links van mij, op de rivier. Ik zakte op mijn hurken en hield mijn adem in. Het oerwoud is ruim en hoop, maar er is geen uitzicht. Ik moest op mijn gehoor afgaan. Ik hoorde geblaf van honden en dof geklos van laarzen. Op de rivier stampte een motorboot. Ik sprong op en rende bij de rivier vandaan, dieper het bos in. De kop slingerde aan mijn rechterhand. Ik was mijn verstand kwijt en
13 0

handelde in paniek. Hoe kon ik aan de speurhonden ontkomen? Ik holde maar wat, met een dikke mist voor mijn ogen en een dikke mist in mijn hoofd. Waar was de gibbon? Ik glibberde over de natte grond, links en rechts sloegen varkens en herten voor mij op de vlucht, ik haalde mijn huid op tientallen plaatsen open aan snijdende bladeren en stekelige takken. Ik schrok van de spookachtige vleugelslag van de neushoornvogel, onzichtbaar boven het dak van het oerwoud. Mijn benen bewogen, maar het leek ofde rest van mijn lichaam niet meer leefde, een holle boom was ik, overeind gehouden door wanhopige wortels. Vreesde ik de dood? Ik geloof van niet. Ik vreesde voor de toekomst van de Iban. Als wij niet in staat waren een werkelijk grote vijand een slag toe te brengen, hoe moest het dan verder met ons? Nu heb ik zulke gedachten niet meer. Ik ben oud en vrees de dood nog steeds niet, maar ik weet nu dat wij de slag hebben verloren. Het bos waarin ik toen radeloos ronddoolde, was ongerept. Hoge woudreuzen strekten hun kronen uit tot vlak onder de wolken. Nu kun je je er niet meer bewegen, want de grote bomen zijn gekapt en de nieuwe begroeiing is ondoordringbaar. Je zult er de vleugelslag van de neushoornvogel niet meer horen, want waar vindt hij een holle boom groot genoeg om er zijn wijfje in in te metselen als zij zich moet terugtrekken om te broeden? Ik rende, maar ik raakte het geblaf van de honden niet kwijt. Ik begon te slingeren, ik kon mijn lichaam niet meer rechtop krijgen en ik zag steeds slechter. Toen stond er een klein, mager mannetje voor mij. Hij droeg een blaaspijp waarop een speerpunt was gemonteerd. De blaaspijp was bijna even Lang als het mannetje zelf. Hij zei niets en keek me niet aan. Zijn ogen schoten schichtig heen en weer. Het was een Punan, hij die als een wild dier in het bos leeft en ons vaak tot gids diende als wij zochten naar nieuwe landbouwgrond. Hij die niet meer bezit dan hij kan dragen. "Kom," wenkte de Punan. Hij rende geluidloos voor mij uit en ik volgde hem, log als een beer. Hij stopte al gauw en beduidde mij plat op mijn buik op de grond te gaan liggen. Zelf bleef hij staan, verborgen achter een boom. Hij zette de lege blaaspijp aan zijn
131

lippen en blies. Toen laadde hij de pijp voorzichtig met een giftige pijl. Ik hield mijn hart vast. Wilde dit mannetje het met zijn blaaspijp opnemen tegen de zwaar bewapende Japanners? De paniek sloeg in mij als een bliksem, ik wilde opspringen en opnieuw op de vlucht slaan, maar geen spier in mijn lichaam gehoorzaamde nog. Mijn rechterarm omhelsde krampachtig de verpakte kop. Ik bereidde mij voor op de dood en riep alle goden aan die ik kende, ook de blanke en ook, ter ere van mijn metgezel, de krokodillengod van de Punan. De Japanners kwamen dichtbij, het liederlijke geblaf van hun honden scheurde mijn oren, het gestamp van hun laarzen liet mijn darmen schudden, waardoor ik de macht over mijn ingewanden verloor en leegliep. Ik gluurde langs de dunne beentjes van de Punan, die zijn blaaspijp richtte. De speerpunt op de blaaspijp stak in de lucht als een bajonet. Ik zag de honden, ik zag de laarzen. Ik zag de Japanners, zes man sterk, en nog deed de Punan niets. De Japanners stonden stil op de plek waar ik de Punan had ontmoet. Toen ze recht op ons afkwamen, schoot de Punan. "HE," klonk het, als de zucht van een kind. Het resultaat was ontstellend. Alle zes Japanners schreeuwden het uit. De honden gilden. Ik begreep niet wat ik zag. Had de pijl van de Punan zich vertienvoudigd? De Japanners vielen op hun buik en begonnen als gekken te schieten, alle kanten op en ook omhoog, naar de toppen van de bomen. De Punan laadde kalm zijn blaaspijp in de luwte van de boom en wachtte af. Pas toen het schieten ophield en de Japanners schuivend op hun buik naar dekking zochten, schoot hij opnieuw. "Rift." De vuurwapens knetterden opnieuw. De Punan school achter zijn boom. Hij beduidde mij roerloos te blijven liggen. Toen de geweren zwegen, sloop hij weg. Het duurde niet lang of ik zag de Japanners krijsend overeind
13 2

springen, zonder op hun dekking te letten. Ze wankelden op hun benen en grepen naar hun nek of rug om er pijlen uit te trekken. Er moesten vele Punan zijn, maar ik zag er niet een. De Japanners schoten als dronkemannen hun wapens leeg, toen wankelden zij en vielen om. De Punan hielden zich schuil. De Japanners kreunden en hun honden jankten. De tijd martelde mij opnieuw. Waarom deden de Punan niets? Hoe lang moest ik nog blijven liggen? Het oerwoud had gezwegen tijdens de salvo's van de Japanners, maar nu zwol het gebrul weer aan. Ik weet niet hoeveel tijd er verstreek, we droegen nog geen horloges, maar het moeten uren zijn geweest. Een overstroming van tijd waar mijn gedachten doelloos op ronddobberden. Ik werd op mijn schouder getikt. Mijn Punan-vriend stond naast me. Ik kwam overeind. "Je hebt m'n leven gered," zei ik. "Ik zal 't je ooit terugbetalen." De Punan keek me niet aan. " 't Was niets," zei hij half in het Iban, half in het Maleis. "Ik heb niet een keer raakgeschoten. Het waren zieke Japanners, niet de moeite waard." Overal doken Punan op. Ze slopen behoedzaam naar de weerloze Japanners, de speerpunten aan hun blaaspijpen hoog opgericht. De Japanners waren niet dood. Ze keken ons aan met verwrongen gezichten, niet tot bewegen in staat. Wij keken zwijgend op hen neer. Ik verwachtte dat de Punan hen zouden doden en diep achter mijn ribben werd ik slap als ik dacht aan al die hoofden die ik kon nemen. De Punan deden niets. Ze keken onbewogen neer op de Japanners. Ze bukten zich, namen de vuurwapens weg en lieten de Japanners achter. Onderweg naar het Punan-kamp vroeg ik me of hoe het kwam dat deze vredelievende mensen, die nooit de oorlog zochten en niet gewend waren hun wapens tegen mensen te gebruiken, zo gebeten waren op de Japanners dat ze hen lieten creperen in het oerwoud. Als wij al eens hoorden van wreedheden, dan toch nooit van Punan. Ik weet nu dat wreedheid zelfs door de goedaardigste mens wordt bedreven als je hem zijn pretje ontneemt. De Punan hadden van de Japanners niets te vrezen. Niemand kan een yolk als de

133

Punan overheersen, want zij glippen als vissen door elk net dat voor hen gespannen worth. Zij kennen het oerwoud als niemand anders. Zij hebben niets te vrezen van welke bezetter dan ook, maar de Japanners maakten de fout de tabak schaars te laten worden en dat vonden de Punan onvergeeflijk. Nu in deze tijd de Japanners het oerwoud omhakken en de Punan werkelijk worden bedreigd, geven ze geen kik, want nu is er tabak. Het zal hun vergaan als de neushoornvogel. Waar moeten zij zich bergen als het oerwoud is gekapt? In het schamele kamp hurkten de Punan onder hun afdakjes en bespraken de gebeurtenissen. Toen zij verlegen het woord tot mij richtten, bleek dat zij geen van allen hadden raakgeschoten, behalve wanneer een verdwaalde pijl per ongeluk doel trof. Geen van hen wilde mijn redder zijn, geen van hen beroemde zich op enig wapenfeit. Wat een verschil tussen deze wilden en de Iban! Ik schaamde mij haast bij de gedachte dat ik straks als een held zou worden binnengehaald en ik schaamde mij nog dieper toen ik besefte dat ik thuis mijn redding door de Punan zou verzwijgen. Intussen deelden de Punan hun laatste restjes tabak met mij. Ik had niets bij me om te geven, daarom deed ik mijn parang of en legde hem voor me op de grond. Ik keek naar het houten beeld van de krokodil midden in het kamp en zei: "Het is een slechte parang, maar ik heb niets beters. Ik hoop dat Bali Penyalong niet beledigd is door mijn offer." De Punan knikten ernstig. Ze begrepen mijn zorgen en aanvaardden op die wijze mijn offer. Ik weet nog dat ik plotseling begreep waarom de Punan de krokodil vereren, terwijl ze als bosvolk niets van hem te vrezen hebben. Ik begrijp het, maar ik kan het niet uitleggen. Er werd niet meer over de Japanners gepraat. De Punan zongen, zonder begeleiding van muziekinstrumenten. Voor zover ik het kon verstaan ging het lied over de ziel van een dode die afscheid nam van zijn nabestaanden. Ik viel in slaap met de Japanse kop naast me. De volgende dag werd ik door een gedachte beheerst: Laja. Ik trappelde van ongeduld om thuis te komen en Laja's belofte te
134

innen. De schaamte was van mij afgevallen. Ik voelde me een held, want het kenmerk van de held is dat hij de goden op zijn hand heeft en daarvan had ik bewijzen genoeg. Juist toen ik een plan bedacht voor mijn thuisreis boden de Punan aan mij weg te brengen. Ziedaar! Mijn Ngarong bepleitte mijn zaak bij de goden! De Punan brachten me naar het longhouse van Badak zonder dat ik hun iets hoefde uit te leggen, want, zeiden ze: "We hebben je gevolgd vanaf het moment dat je het oerwoud betrad. We hebben gezien dat je sliep in een boomtop en wij waren erbij toen je het kamp van de Japanners besloop." Zo zie je dat mijn Ngarong elk van mijn stappen heeft laten bewaken! "Wat is er van de anderen geworden?" vroeg ik. "De anderen zijn dood," zeiden de Punan. De Punan wachtten in het bos toen ik Badaks longhouse bezocht. Ik bleef buiten met het verse hoofd en schreeuwde mijn verhaal naar de buitenveranda, waar de mensen mij neerslachtig aanhoorden. Badaks dood was geen harde slag: ze hadden hem al opgegeven nog voor hij was gestorven, zoals mensen zonder geest nu eenmaal doen. Zij keken glazig naar beneden. Ik werd niet uitgenodigd voor de nacht. Ze deden net of ze de kop niet zagen. Ze waren dood in hun binnenste en ik was blij hun benauwde grond te kunnen verlaten. De Punan gidsten mij tot de avond viel, toen maakten zij vuur en gaven mij wilde sago te eten. Ik nam een van hun brandende takken en stichtte een apart vuurtje om eindelijk de kop te kunnen drogen. De Punan zeiden niets, maar het was duidelijk dat de lucht die de schroeiende schedel verspreidde hun niet aangenaam was, ja, van mijn hele gedrag rond de Japanse kop moesten zij niets hebben. Deze wilden begrepen niets van de waarde van een schedel en van de heilige rituelen die ermee samenhangen. Ze hadden geen benul van de diepe geheimen van leven en dood, van offer en heldendom. Het waren goede mensen, de Punan, en ze zijn het nog steeds, maar hun bevattingsvermogen is gering. Mijn dromen waren schitterend die nacht. Laja, die godin en neushoornvogel tegelijk was, droeg mij met haar loeiende vleugels naar haar hemelse longhouse waar ze me liefhad als een storm die toch geen takken breekt. Ik droomde zoals een onervaren jongen

135

van de liefde droomt. Oude mannen lachen bitter om zulke dromen, want de liefde van de mensen is een skelet waar de vogels het vlees van hebben weggevreten. Je begrijpt hoe ik me voelde toen ik wakker werd. Ik zou gelukkig worden als een god, ik zou rijk en beroemd worden en met mij--o jeugdige overmoed--zouden alle Iban voor eeuwig gelukkig zijn. Ik zette de Punan aan tot haast en zij draafden voor mij uit op hun onhoorbare voeten. Wij liepen drie dagen voor ik het bos begon te herkennen. Ik kondigde mijn komst schreeuwend aan. Ik wist dat iedereen uitzinnig zou zijn van vreugde. Ik voelde me een held van de nagels van mijn tenen tot de kruin van mijn haar. Het verdriet over mijn gesneuvelde makkers zou wegsmelten bij het zien van de verse schedel van de verslagen vijand. Ik kon het longhouse nog niet zien en vaag drong het tot me door dat er een vreemde lucht hing in het bos. De Punan keken schichtig naar mij om. Zij durfden niet verder. Het was of er vuren werden gestookt, of er vlees werd geroosterd. Was het feest al begonnen? De Punan bleven stijf staan en keken naar iets dat ik niet kon zien. Ik rende bang verder en zag bekende paden. Ik kwam in de buurt van de open plek en tuurde tussen de laatste bomen door naar het longhouse... dat er niet meer was. Ik zag rokende puinhopen waarin alleen de balken ijzerhout nog overeind stonden. De brand was zeker twee dagen oud, het vuur smeulde nog, maar nergens waren vlammen te zien. Ik was zo geschrokken dat ik dacht dat ik zou verstenen, maar ik moest voort als een mens van vlees en bloed die voor de rest van zijn leven een gewond hart in zijn borst zou dragen. Rond het longhouse lagen bloederige lijken. Zelfs van een afstand was te zien dat zij niet waren verbrand, maar doodgeschoten. De Japanners hadden het longhouse omsingeld, er de brand in gestoken en gewacht tot de mensen gillend naar buiten kwamen. Toen schoten ze hun wapens op hen leeg. Een van mijn arme makkers moet vlak voor zijn dood de naam van ons longhouse aan de Japanners hebben verraden. 136

Ik keek en kon het niet begrijpen. Natuurlijk waren de Japanners woedend om het genomen hoofd. leder yolk zou de wapens opnemen en wraak zoeken, maar waarom hadden ze niet onderhandeld over de prijs van het hoofd? Ze hadden onze bezittingen kunnen opeisen, slaven kunnen maken, alle weerbare mannen, alle huwbare meisjes kunnen meenemen. In plaats daarvan vermoordden zij iedereen. Mijn grootvader, mijn moeder, mijn broers en zusters. En Laja? 0 Laja! Ik zoek haar nog steeds. Laja, met wie ik een paar woorden heb gewisseld, maar wier beeltenis is ingekerfd achter mijn ogen. 0 lieve maan, telkens word ik slap achter mijn ribben als ik je voor me zie. Geen vrouw heeft me kunnen troosten, de tuak bracht mij Been vergetelheid. Door jou ben ik een jongen van zeventien gebleven, die alle vrouwen meet aan jou, die niet ouder is geworden dan zestien. 0 meisjes, heb medelijden met de oude man die met tranende ogen naar jullie kijkt. Weet dat hij in de schroeiende vlam van zijn verleden staart, waarin een godinnetje ronddartelt dat hem voor altijd in een kleine jongen heeft betoverd. Ik stond aan de rand van het bos en durfde mij niet te bewegen of mijn mond open te doen. De Japanse kop king aan mijn rechterhand. Ik probeerde hem over te brengen naar mijn linkerhand, maar ik kon mijn vingers niet strekken. De hand was verstijfd, als de hand van een dode wiens vingers je moet openbreken. Ik was dicht bij de dood. Ik wilde het leven opgeven. Ik sjokte het oerwoud in. De Punan waren verdwenen. Ik was alleen. Wie kan de toestand beschrijven van een mens die plotseling alleen is? Als ik zeg dat de lucht op mij drukte als een mand modder, maak ik dan iets duidelijk? Als ik zeg dat de bomen vijandige gezichten trokken, dat de schorpioenen hun giftige achterlijyen naar mij ophieven, begrijp je dan hoe ik me voelde? Of moet ik zeggen dat ik de goden kwaadaardig hoorde giechelen? Maar zoals het longhouse met zijn gezicht naar de rivier kijkt en het oerwoud de rug toekeert, zo had ook mijn lot een voor- en een achterkant. Aan de voorkant was ik een vernield mens, maar aan de achterkant van het lot kreeg ik ogen waarmee ik dingen zag die anderen niet zagen. Op mijn vlucht naar het binnenland passeerde ik een dansvloer

137

van de argusfazant. Die vogel houdt er vreemde gewoonten op na. Hij danst op verborgen plaatsen in het bos en hij houdt die plaatsen angstvallig schoon. De hele dag ruimt hij gevallen takken en bladeren op. De dansvloer ligt er altijd smetteloos bij. Wij maakten van die gewoonte gebruik. Wij staken vlijmscherpe bamboes onwrikbaar in de grond. De vogels probeerden hardnekkig de bamboes op te ruimen. Ze verwondden zich en bloedden leeg. Ik zag verschillende dode en verzwakte vogels op de dansvloer. Er was niemand meer om ze te oogsten. Ik zag hoe de vogels telkens opnieuw de bamboes aanvielen, zonder dat iemand er nog belang bij had.' Lintong zweeg. Hij keek Mark aan en glimlachte droevig. Mark wist even niet waar hij was, zozeer had hij zich door Lintongs verhaal laten meeslepen. Het was stil in het longhouse. De jongens en mannen lagen kriskras door elkaar te slapen op de veranda. Het oerwoud knerpte en piepte. `Je hebt veel geduld gehad, kleinzoon,' fluisterde Lintong. Hij stond op. 'Korn,' zei hij. 'Ik zal je laten zien waarom je hier bent.' Mark krabbelde overeind en voelde zijn botten kraken van het lange zitten. Lintong schuifelde tussen de slapende mannen door naar zijn bilik. Mark volgde hem. Het was aardedonker in de bilik. Lintong pakte Marks hand, leidde hem langs de slapende vrouwen en zette hem ergens op de vloer neer. Lintong rammelde met lucifers en ontstak een kleine petroleumlamp. Hij ging naast Mark zitten. Voor hen lag een oude, uitgeteerde man op een matras. Zijn scherpe neus stak als een uitroepteken uit zijn gezicht. De man lag doodstil en leek niet te ademen. Zijn grijsbruine gezicht glansde als een oude schoen. `Dit is Kleine Ster,' zei Lintong. `Toen ik hem, vluchtend voor de Japanners, in het binnenland ontmoette, noemde hij zich Grote Ster, maar hij werd in de loop der jaren steeds kleiner. Kleine Ster kan niet meer leven, maar hij kan ook niet sterven. Hij ligt hier maar en gaat niet dood.' 138

Ze keken een tijdje naar de onbeweeglijke man. Alleen zijn hoofd stak boven de lakens uit. `Kleine Ster was vroeger een blanke. Hij zei altijd: ik ga naar huis, de volgende maand. Eerst breng ik jou naar huis, of eerst zal ik helpen met de oogst, of eerst moet de regentijd voorbij zijn. Ten slotte werd het longhouse zijn thuis en vergaten we dat hij een blanke was. Toen kwam de tijd waarin hij sterven moest, maar zijn geest wilde niet wijken. Ik wist waarom zijn geest zich zo koppig vastklampte aan zijn lichaam. Hij was van Sarawak gaan houden, hij hield van Borneo en hij wist dat Borneo bloedde uit vele wonden. De Japanners werden verdreven, de witte Rajah's kwamen terug. De Hollanders in het zuiden, de Engelsen bij ons. Maar ook zij verdwenen. Kalimantan werd een wingewest van de Javanen en Sarawak een wingewest van de Maleisiers, die op hun beurt horig zijn aan de Amerikanen, de Japanners en de Europeanen. En wat zijn wij? Wij zijn hun loonslaven. Het is vandaag i juni 1984, de eerste dag van de Gawai Dayak waarop veel tuak worth gedronken. Tuak kost ons vrijwel niets, we hoeven er niet voor naar een winkel, we kunnen in het longhouse blijven en onze drank uit de Chinese vazen scheppen. Maar wat gebeurt er vanavond in Sibu? Daar organiseert de firma Heineken een bierdrinkwedstrijd. Wie komen op de wedstrijd af? De Maleisiers niet, zij mogen geen alcohol drinken, de Chinezen misschien, maar zeker komen daar: Iban, die in de stad wonen en hun familie in het longhouse niet gaan bezoeken. De Stads-iban. Die mensen drinken vanavond geen tuak, maar bier, want moderne mensen drinken bier. Kan het ons iets schelen wat Stads-iban doen? Jawel, want de firma Heineken heeft niet genoeg aan de Stads-iban. De Stads-iban moeten anderen, die wel regelmatig naar het longhouse gaan, ervan overtuigen dat moderne mensen bier drinken en dat tuak iets achterlijks is. De firma Heineken wil het oerwoud in en het longhouse binnen. Maakt het iets uit of wij bier drinken in plaats van tuak? Ja, want voor bier moeten we betalen. Om bier to kunnen drinken moeten we werk hebben waarmee we geld verdienen. Voor een baan moeten

139

we het longhouse verlaten. Als we het longhouse verlaten vergeten we onze tradities en weten we niet meer hoe je tuak maakt. Ten slotte moeten we wel bier drinken omdat er niets anders voorhanden is. Zoals wij ons in het grijs verleden lieten verleiden door de Chinezen, die ons kralen brachten en porselein, zo laten we ons nu verleiden door de Japanners en de blanken. Wij moeten niet alleen bier drinken, wij moeten motoren kopen voor onze kano's zodat we naar de stad kunnen om er cassette- en videorecorders te kopen, en schoenen die we alleen in de stad kunnen dragen, en westerse kleding gemaakt van een stof die het zweet vasthoudt, en messen en vorken opdat we niet met onze handen eten, en stoelen en tafels opdat we niet op de grond zitten. Wij moeten voor die dure spullen werken bij een Japanse, Amerikaanse of Europese baas, die ons nodig heeft bij het kappen en vervoeren van onze bomen en het opzuigen van onze olie. Wat zal er van ons worden als de bomen op zijn en de oliebronnen leeg? We zullen verbijsterd om ons heen kijken en jammerend op onze knieen vallen in de alang-alang-woestijn. De vreemdelingen zullen zeggen: "Ons mag je niets verwijten, wij gaven jullie het werk waar jullie om vroegen." We zullen vergeefs proberen rijst te planten op onze verschroeide grond en vis te vangen in onze verstikte rivieren. In onze nood zullen wij onze kelen schor schreeuwen: Waar ben je, Seragindi, maker van het water? Waar ben je, Seragindah, schepper van het land? Borneo bloedt en Kleine Ster wist dat. Hij kon niet sterven voor hij het kon vertellen aan iemand van zijn vroegere yolk. Ik ben alleen het bos in gegaan en heb voor de allerlaatste keer de geest van de neushoornvogel aangeroepen. Ik heb hem gevraagd iemand te zoeken die Kleine Ster kon laten sterven.' Mark huiverde. Hij keek naar het scherpe gezicht van Kleine Ster. `Misschien is hij mijn grootvader,' fluisterde hij. kan,' zei Lintong. `Moet ik hem laten sterven?'
140

Lintong legde een hand op zijn schouder. 'Het is al gebeurd,' zei hij. Ze waakten die nacht bij Kleine Ster. 's Ochtends werd zijn lichaam in lakens gewikkeld en op een draagbaar gelegd. Mark, Donal en wat neven droegen de baar. Lintong liep aan het hoofd van de stoet die de baar volgde. Het ging langs een pad door het oerwoud dat slingerend een heuvel beklom. De top van de heuvel was kaal. Er stond een huisje op hoge palen. Op het dak van het huisje verhiefzich een meer dan levensgrote felgekleurde houten neushoornvogel. Het lichaam van Kleine Ster werd langs een steile ladder naar boven getrokken en op de vloer van het huisje gelegd. Daarna werd de ladder verbrand. Kleine Ster was veilig. De neushoornvogel zou hem thuisbrengen, waar dat thuis zich ook beyond.

14 1

Op i2 juni zag Karel Zevenster zijn zoon in het weiland tussen zijn boerderij en de molen. De jongen was uitgeput. Karel hielp hem over de omheining en ondersteunde hem op het pad naar de boerderij. `Waar was je nou?' fluisterde hij. Tieve jongen, waar was je nou?' Hij bracht Mark onmiddellijk naar bed. `Pa?' vroeg Mark met gesloten ogen. ja?' Wind je 't erg als ik de wereld een beetje ga verbeteren?' `Welnee jongen, echt niet, helemaal niet!' riep Karel uit. Hij stopte Mark in, waardoor alleen zijn gezicht boven de lakens uitstak. `Er heeft een zekere Yvonne gebeld,' zei hij. 'Heel vaak. Elke dag.' `Wil je haar bellen?' vroeg Mark. `Zeg maar dat ik het weet.' `Zeker jongen, zal ik doen. Ga maar lekker slapen.' Karel keek nog even naar Marks slapende gezicht, sloop weg en belde onmiddellijk de dokter.
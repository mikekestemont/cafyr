Madelief   is verhuisd.  Ze  staat midden in een lege kamer. Het is vreemd. Buiten staat de verhuiswagen. ‘Hoe vind  je  het?’ vraagt  Madeliefs   moeder .

 Madelief   kijkt rond. De muren zijn kaal. De vloer is kaal. De ramen zijn groot en leeg. ‘ Ik  vind het niks,’ zegt  ze .

 Haar   moeder  lacht. ‘ Je  hebt gelijk,’ zegt  ze . ‘Het is ook nog niks.  We  gaan d’r wat van máken.’ Madelief   kijkt boos.  Ze  gelooft er niks van. Zo’n ongezellig huis wordt nooit wat.  Ze  vindt het lelijk.  Ze  vindt het véél te groot. Het is om bang van te worden. ‘Kunnen  we  niet gewoon teruggaan?’ vraagt  ze . ‘Naar  ons  ouwe huis?’ ‘Nee,’ zegt  haar   moeder .  Ze  kijkt er een beetje verdrietig bij. ‘Dat gaat niet. Maar over een week ziet het er heel anders uit. Dan ben  ik  benieuwd of  je  nog terug wilt.’ Madeliefs   moeder  staat op en loopt de gang in.  Haar  voetstappen klinken hol.  Ze  doet de deur open voor de  verhuizers .  Die  sjouwen kisten naar binnen. ‘Hiernaartoe,’ zegt  ze .  Ze  opent de deur van een andere kamer. Ook al Zo’n groot, kaal hok.

Daar wordt alles in gezet. Alle kisten, alle meubels. Boven op elkaar. De kamer raakt propvol.

 Madelief   vindt het maar gek.  Ze  zegt niks.  Ze  wacht tot  ze  met z’n allen op de grond koffie zitten te drinken. De  verhuizers  draaien een sjekkie. ‘Blijft het hier leeg?’ vraagt  ze  met een benauwd stemmetje. De  verhuizers  lachen.  Madelief   wordt er rood van. ‘Nee,’ zegt  haar   moeder . ‘Maar  we  zetten de stoelen toch niet zomaar op de kale vloer! Weet  je  wie er vanmiddag komen?’ Madelief   schudt van nee. ‘ Nel  en  Loes  en  Henk  en  Wim .  Die  komen schoonmaken, verven, timmeren, gordijnen ophangen. Om het gezellig te maken. En weet  je  wie óók komt?’ ‘Nou?’ ‘ Mieke .’ Madelief   kijkt  haar   moeder  verbaasd aan.  Ze  kent helemaal geen  Mieke . ‘ Mieke  komt  ons  helpen. Elke dag,’ zegt  haar   moeder . ‘Dan ben  jij  niet meer zo alleen als  ik  moet werken. En  ik  hoef niet veel meer te doen als  ik  thuiskom.’ Madelief   begrijpt het.  Ze  vindt het leuk dat er zoveel mensen komen. Maar  ze  is vooral benieuwd naar  Mieke .

 Ze  gaat naar de kamer waar alle kisten en meubels staan.

Het is een vreemd gezicht. Net of de stoelen en de tafel verdwaald zijn. Of ze niet goed weten wat ze moeten doen. Daarom kruipen ze dicht bij elkaar.

 Madelief   klimt boven op een stapel kisten.  Ze  gaat zitten. Als  ze   haar  ogen dichtdoet, is het net of  ze  thuis is.





 Mieke 



 Mieke  komt het eerst.  Ze  is klein en rond.  Ze  heeft rood haar, een rood gezicht en rooie handen.  Ze  maakt een hoop lawaai. ‘Hoi  Madelief  !’ roept  ze .  Haar  stem gaat dwars door de muren. Als  ze  lacht rinkelen de lepeltjes in de kopjes.

Wam! daar smijt  ze   haar  dikke koffer in een lege hoek. ‘Dat is dat,’ roept  ze  vrolijk. ‘Nou  jij  nog.’ Ze  pakt  Madeliefs   moeder  stevig beet en zoent  haar  op  d’r  wangen.  Die  heeft meteen twee rooie plekken aan iedere kant.

 Madelief   moet er hard om lachen, maar  ze  blijft vlak bij de deur. Stel je voor dat  Mieke   háár  ook komt zoenen. Dan is  ze  rood tot het eind van de week. ‘Hé  Mieke ,’ roept  ze . ‘Zal  ik   je   je  kamer laten zien?’ Nu  Mieke  er is vindt  ze  het nieuwe huis veel leuker.  Mieke  vindt het helemaal niet gek dat alles zo kaal is.

 Mieke s gezicht wordt nóg rooier. ‘Ja,’ zegt  ze , ‘dat doen  we .’ Ze  denderen de houten trap op.  Madelief   stampt hard met  haar  voeten, want lawaai maken, dat kan  zíj  ook.

Boven zijn drie kamers. Eén voor  Madelief  , één voor  haar   moeder  en één voor  Mieke .

 Mieke  zegt eerst niks als  ze  in  haar  kamer staat.  Ze  kijkt uit het raam. Daarna kijkt  ze  de kamer rond.  Ze  zucht. ‘Ottelenooie,’ zegt  ze . ‘Een eigen kamer hé. Ottelenooie.’ Ze  kijkt alsof  ze  het niet gelooft. ‘Heb  jij  dan nog nooit een eigen kamer gehad?’ vraagt  Madelief  . ‘Nee  meid ,’ zegt  Mieke . ‘Nog nooit.’ Opeens doet  ze  twee grote stappen.  Ze  pakt  Madelief   beet.  Ze  geeft  haar  twee klapzoenen. Op iedere wang één. ‘Zo,’ zegt  ze . ‘Dat is dat.  Jou  was  ik  nog vergeten.’ Het verboden trapje



 Madelief   hoeft niet naar school.  Ze  heeft vakantie en  haar   moeder  ook. Maar  ze  gaan niet weg. Er moet thuis nog zoveel gebeuren!

 Mieke  en  haar   moeder ,  Henk  en  Wim ,  Loes  en  Nel  lopen de hele dag met potten en kwasten. De radio staat hard aan en het is een rommel! Nee maar, daar word je ákelig van.

 Madelief   wil naar buiten.  Ze  weet nog niet precies hoe de straat eruitziet.  Ze  doet de deur een klein beetje open.  Ze  gluurt door het kiertje.

De straat is donker. Dat komt door de hoge huizen aan de overkant. Er staan een hoop auto’s langs de stoep. Maar verder is het er leeg. Af en toe komt er een fietser voorbij. Soms een auto. Verder niks.

 Madelief   ziet geen  kinderen .  Ze  gaat naar buiten. Op de stoep blijft  ze  staan.  Ze  kijkt naar links en naar rechts. Geen  kinderen . Nergens.

Hoe zou dat komen? Zijn  ze  allemaal met vakantie? Of wonen er geen  kinderen ? De huizen zijn oud. Het wegdek is zwart.

 Madelief   loopt een eindje verder.  Ze  gaat tot de hoek, zodat  ze  de dwarsstraat in kan kijken. Die ziet er precies hetzelfde uit. Hoge, ouwe huizen. Auto’s langs de stoep. Geen  kinderen .

Dat is  me  wat moois! Hoe kan je nou spelen zonder andere  kinderen ?

 Madelief   voelt zich raar. Ergens in  haar  buik.

 Ze  ziet een huis met een stenen trapje ervoor. Het huis lijkt wel leeg. De ramen zijn met planken dichtgetimmerd. Je mag er dus vast wel op het trapje zitten.  Ze  doet het, maar het rare gevoel in  haar  buik gaat niet over. ‘Pssst,’ hoort  ze  opeens.  Ze  draait zich snel om. Het kwam achter  haar  vandaan. Maar  ze  ziet niemand. ‘Wat moet  je  daar?’ Nu hoort  ze  het duidelijk. Het komt achter de planken vandaan. Er zitten kiertjes tussen. ‘Ga weg. Dit is  mijn  huis.’ Het is een jongensstem.

 Madelief   staat op.  Ze  probeert tussen de kiertjes door te kijken. Het is zwart daarachter. ‘ Ik  mag toch zeker wel even zitten,’ roept  ze . ‘Nee,’ zegt de stem.

Daar staat  Madelief   van te kijken. ‘Waarom niet?’ vraagt  ze . ‘Omdat het  mijn  stoep is.’ Madelief   houdt  haar  adem in.  Ze  krijgt er genoeg van. ‘Mag  ik  niet even op  jouw  stoep zitten?’ roept  ze  boos. ‘Nee,’ zegt de stem weer. ‘Wel alle mensen!’ schreeuwt  Madelief   boos. ‘Weet  je  wat  jíj  kan?  Jij  kan  me  de pot op!’ Ze  gaat weer zitten met  haar  armen over elkaar.

Het blijft stil.  Madelief   voelt  haar  hart kloppen.  Ze  luistert goed, maar er gebeurt niets. ‘Kom maar es naar buiten als  je  durft,’ roept  ze .

Geen enkel geluid. Waar bleef  ie  nou?  Ze  krijgt het aardig koud op die stenen trap.

 Ze  staat op.  Ze  gaat het trapje op tot bovenaan.  Ze  duwt tegen de deur. Die gaat niet open. ‘Luister  jij  maar es goed,’ schreeuwt  ze . ‘ Ik  ga toevallig zitten waar  ik  wil. Morgen en overmorgen en altijd.’ Ze  wacht. Als  ze  niets meer hoort, gaat  ze  de trap af en loopt langzaam naar huis.





Boeven en spoken ‘Hé  Mieke ,’ roept  Madelief  . ‘Wanneer gaan  we   mijn  kamer doen?’ Mieke  staat op de keukentrap.  Ze  wit het plafond.  Ze  heeft een grote kwast in  haar  hand. De emmer met witsel staat naast  haar  op de trap. ‘Morgen denk  ik , of overmorgen,’ zegt  ze .  Ze  duwt  haar  kwast tegen het plafond.  Haar  handen zijn wit. Er zitten witte spetters in  haar  haren. ‘ Mieke , luister es. Als er een huis is, en de ramen zijn dichtgetimmerd met planken, woont er dan nog iemand?’ Mieke  laat de kwast zakken.  Ze  kijkt  Madelief   geheimzinnig aan. ‘Jawel,’ zegt  ze .  Ze  doopt de kwast diep in de emmer. ‘Gewone mensen?’ vraagt  Madelief  . ‘Tuurlijk niet,’ zegt  Mieke .  Haar  stem klinkt vreemd. ‘Wie dan?’ ‘Tja,’ zegt  Mieke . ‘ Ik  weet niet of  ik   je  dat moet vertellen.’ Madelief   wordt verschrikkelijk nieuwsgierig. ‘Zeg het nou maar,’ roept  ze . ‘Vertel  je  het aan niemand?’ ‘Nee,’ zegt  Madelief   ongeduldig. ‘Daar wonen spoken,’ zegt  Mieke .  Ze  doet lange streken met  haar  kwast langs het plafond. ‘Haha,’ lacht  Madelief  . ‘Die bestaan helemaal niet.’ ‘En boeven en ander gespuis,’ houdt  Mieke  vol. ‘Een dichtgetimmerd huis is niet pluis.’ ‘Poeh,’ zegt  Madelief  . Maar  ze  gelooft het al een klein beetje. Waarom werd Zo’n huis anders dichtgetimmerd? ‘Kijk, dat zit zo,’ vertelt  Mieke , terwijl  ze  stevig doorkwast. ‘Als het in een huis spookt of als er steeds boeven in komen, dan spijkert de politie het dicht.’ ‘Echt waar?’ ‘Ja hoor es,’ zegt  Mieke , ‘ ik  sta geen sprookjes te vertellen.’ ‘Maar,’ zegt  Madelief   benauwd, ‘als er nou een boef in dat huis zit en de politie timmert het dicht...’ ‘Dan zit die boef opgesloten,’ zegt  Mieke . ‘Net goed. Dan kan ie er nooit meer uit. Moet ie maar geen boef zijn.’ ‘Ja maar,’ slikt  Madelief  , ‘als ie nou honger krijgt?’ Mieke  kijkt om.  Ze  ziet  Madeliefs  angstige gezicht. ‘Waarom vraag  je  dat allemaal?’ Ze  komt de trap af.  Ze  steekt  haar  verfhanden naar  Madelief   uit. ‘Hé  malle , D’r is helemaal niks van an hoor.’ Madelief   holt de kamer uit. ‘Ga  jij  nou maar verven,’ roept  ze . ‘En klets niet zoveel.’ Robbie  de Rover



De volgende dag gaat  Madelief   weer es op straat kijken.

Er is niets veranderd. De huizen staan statig te zwijgen. Aan de overkant loopt een moeder met een kind. Het is nog maar een peutertje.

 Madelief   loopt de straat uit. De dwarsstraat in.  Ze  ziet het trapje van het dichtgetimmerde huis.  Ze  wíl er niet naartoe en toch gaat  ze . Vanzelf.

Voor de trap blijft  ze  staan.  Ze  kijkt naar de planken voor het raam. Er is niets te zien en niets te horen.

De zon schijnt op het trapje. Het zal er wel niet zo koud zijn als gisteren.

 Madelief   gaat zitten.  Ze  is niet bang. Je mag zitten waar je wil.

Er komt een  jongen  de hoek om.  Hij  heeft  zijn handen in  zijn zakken.

 Hij  kijkt naar de grond. Pas als  hij  vlákbij is, kijkt  hij   Madelief   aan.

 Hij  staat stil. ‘Zo,’ zegt  hij .  Hij  kijkt langs  haar  heen naar het dichtgetimmerde huis. ‘Zo,’ zegt  hij  nog een keer. ‘Tante Jo zat op de po,’ rijmt  Madelief  .

De  jongen  lacht niet. ‘ Je  weet toch wel wie daar woont?’ vraagt  hij . ‘ Jij ,’ zegt  Madelief  ,

De  jongen  schudt somber  zijn hoofd. ‘Niks hoor. Daar woont  Robbie  de Rover.’ Hij  kijkt zo gevaarlijk als  hij  kan. ‘Sjonge,’ zegt  Madelief   ongelovig. ‘Dat is  me  wat.’ De  jongen  knikt. ‘Dat is zeker wat,’ zegt  hij . ‘ Robbie  wil niet dat er iemand op  zijn stoep zit.’ ‘Dat weet  ik ,’ zegt  Madelief  . ‘Dan komt  ie  plotseling naar buiten,’ gaat de  jongen  verder, ‘met een mes tussen  zijn tanden. En hoeps, dan snijdt  ie   je  in mootjes.’ ‘Hihihi,’ giechelt  Madelief  . ‘Hou oud denk  je  dat  ik  ben? Vijf?’ De  jongen  haalt  zijn  schouders op. ‘ Je  moet het zelf maar weten,’ zegt  hij .  Hij  draait zich om.  Hij  steekt de straat over. ‘Weet  je  wat  ík  denk,’ schreeuwt  Madelief    hem  na. ‘ Ik  denk dat  jij  zélf  Robbie  heet.’ Ze  kijkt of de  jongen  niet terugkomt. Maar  die  loopt door. ‘Weet  je  wat  ík  denk?’ brult  ze . ‘ Ik  denk dat  je  net uit dat huis bent gekomen. Achterom!’ Haar  geschreeuw helpt niks. De  jongen  loopt steeds verder bij  haar  vandaan.  Hij  draait zich niet één keer om.

 Madelief   stampt woedend met  haar  voeten op het trapje.  Ze  klimt naar boven.  Ze  trommelt met  haar  vuisten tegen de deur. ‘Hé  idioot ,’ schreeuwt  ze  zo hard mogelijk de  jongen  achterna, ‘waar blijft  ie  nou met  z’n  mes?’ De luchtballon

 Madelief   zit op de trap in de gang.  Mieke  is aan het stofzuigen.

 Ze  kijkt ernaar.  Ze  tilt  haar  voeten op als  Mieke  erbij moet.

 Ze  kijkt niks vrolijk.

 Mieke  doet de stofzuiger uit. ‘Wat is er met  jou ?’ vraagt  ze . ‘ Ik  weet niet,’ zegt  Madelief  . ‘Verveel  je   je ?’ ‘Misschien,’ zegt  Madelief  .  Ze  weet het werkelijk niet. ‘ Ik  wou dat  Roos  en  Jan-Willem  D’r waren,’ zegt  ze . ‘Wie zijn dát nou weer?’ vraagt  Mieke . ‘ Dat  zijn vrienden van  me ,’ zegt  Madelief  . ‘Die woonden bij  ons  in de straat.’ ‘O,’ zegt  Mieke .  Ze  gaat naast  Madelief   op de trap zitten. ‘Schrijf  ze  een brief,’ zegt  ze . ‘Zal  ik  dat doen?’ ‘Natuurlijk,’ zegt  Mieke . ‘Als  je  een brief schrijft is het nét of  je  met  ze  praat.’ ‘Goed, dát doe  ik .’ Madelief   pakt papier en een pen en gaat aan tafel zitten.  Ze  schrijft aan één stuk door. ‘Beste  Roos  en  Jan-Willem .

Hoe gaat het met  jullie ?

Met  mij  gaat het een beetje goed.

Maar ook een beetje niet goed.

Want alle  kinderen  zijn met vakantie.

En  ik  niet.

Er is één  jongen  en  die  is gek.

 Mieke  is een groot meisje. Die woont bij  ons .

 Ze  is erg aardig.

Maar je kan niet met  haar  op straat spelen.

 Mijn   moeder  heeft het erg druk.

 Ze  is vaak weg.

Wat moet  ik  doen?

 Ik  weet het niet.

Als  ik  een luchtballon had, dan vloog  ik  naar  jullie  toe.

Dan kon  ik  alle straten overslaan.

Dan zweefde  ik  dwars door het land.

Tot voor  jullie  deur.

Dan speelden  we  gewoon verder.

Maar  ik  heb geen luchtballon.

En als je over de grond moet, dan is het heel erg ver.

Nu weet  ik  niet meer.

Als  ik  wat weet, schrijf  ik  weer een brief.

 Madelief  .’ Ze  vouwt het papier dubbel.

 Ze  blijft nog lang aan tafel zitten.

Het is wel leuk om zo met  Roos  en  Jan-Willem  te praten.

Maar  ze  zeggen niks terug.





Ratten ‘ We  beginnen morgen aan  jouw  kamertje,’ zegt  Madeliefs    moeder . ‘Ga  je  mee verf kopen?’ ‘Goed,’ zegt  Madelief   blij.

 Mieke  gaat ook mee, want  haar  kamer komt overmorgen aan de beurt. ‘ Ik  maak alles paars,’ zegt  ze . ‘Hartstikke paars. En een gele deur.’ ‘ Jij  bent gek,’ zegt  Madelief  . ‘Wie doet dat nou!’ ‘ Ik ,’ zegt  Mieke .

 Madelief   kijkt ongelovig. In een paarse kamer met een gele deur kan je toch niet wonen? ‘Wat wil  jij  dan voor kleur?’ vraagt  haar   moeder . ‘Zwart,’ zegt  Madelief  . ‘Hè jakkes,’ zegt  Mieke .  Ze  trekt rimpels in  haar  neus. ‘Zwart? Dat is meer iets voor een rovershol.’ Madelief   knikt. ‘Dat wil  ik  ook, een rovershol.’ ‘Denk er nog maar es goed over na,’ zegt  haar   moeder . ‘Zwart is donker hoor. Dan wil er geen plantje meer groeien.’ Ze  stappen in de auto.  Mieke  en  Madeliefs    moeder  voorin.  Madelief   achterin. ‘Wat is eigenlijk een  rover ?’ vraagt  ze  als  ze  wegrijden. ‘Een  rover  is een man,’ zegt  Mieke . ‘Of een  vrouw ,’ zegt  Madeliefs    moeder . ‘Een  rover  doet gemene dingen.’ ‘Dan ben  ik  ook een rover,’ zegt  Madelief  . ‘ Ik  doe wel es gemeen.’ ‘Een echte  rover  verdient er geld mee,’ zegt  Mieke . ‘Tot de politie  hem  pakt. Dan stoppen ze  hem  in een hok, voeren  hem  water en brood en moet  ie  op de stenen vloer slapen. Tussen de ratten.’ Madeliefs    moeder  lacht. ‘Niks van waar hoor  Madelief  ,’ zegt  ze . ‘Ook als  het  een kind is?’ vraagt  Madelief   aan  Mieke . ‘ Er bestaan geen  kinderen  die rover zijn ,’ zegt  haar   moeder . ‘Dat weet je nooit,’ zegt  Madelief  . ‘Dat weet  ik  wél,’ antwoordt  haar   moeder . ‘ Er zitten geen  kinderen  in de gevangenis .’ ‘Omdat  ze  niet gepákt zijn misschien,’ zegt  Madelief  . ‘ Jou  hebben ze in ieder geval nog niet,’ grinnikt  Mieke . ‘Hoor es  Madelief  ,’ zegt  haar   moeder , ‘geloof  mij  nou maar.   Als  kinderen  iets stouts doen, als  ze  bijvoorbeeld stelen, dan komen  ze  niet in de gevangenis. ’ Madelief   vraagt niet verder.  Ze  gelooft  haar   moeder  niet.  Ze  vindt het griezelige verhaal van  Mieke  véél echter.





De schat



 Madelief   staat voor het dichtgetimmerde huis. De deur zit potdicht.

Als  ze  es probeerde achterom te gaan? Misschien staat de achterdeur wel open.

 Ze  gaat de hoek om. Op zoek naar een achterpad.  Ze  vindt het gemakkelijk. Een smalle gang tussen twee huizen door.  Ze  loopt langs de achtertuinen.  Ze  telt de huizen. Hier moet het zijn.

 Ze  staat voor een groene schutting. Er zit een deur in.  Ze  duwt ertegen tot ie op een kiertje staat.  Ze  gluurt een wilde tuin in.





Er is niemand.  Ze  duwt de deur verder open en stapt de tuin binnen. Oei, wat is het gras hoog! Het komt tot  haar  knieën. En wat staan er veel bomen en struiken, wat bloeien er veel bloemen! Prachtig. Zo moest  hun  tuin ook maar worden.

 Ze  sluipt langs de struiken. Tot aan de achterkant van het huis.

Hier zijn de ramen ook met planken dichtgespijkerd. De achterdeur ook.  Ze  probeert of die open kan. Maar niks hoor. Dicht. Hartstikke dicht.

 Ze  kijkt nog eens goed. Zou  Robbie  de Rover binnen zijn? Zou  ze   hem  roepen?

Maar nee, dat durft  ze  niet. Het is toch wel een klein beetje eng. Het is zo stil in de tuin.

 Ze  frunnikt aan de planken voor het keukenraam. Wat is dat? Het lijkt wel of die los zitten.  Ze  trekt er hard aan en meteen valt er een plank naar beneden.  Ze  kijkt er verbaasd naar. Die stond gewoon los, rechtop in de vensterbank.  Ze  probeert de volgende plank. Woeps, daar gaat ie. Hij klettert op de grond.

 Ze  kijkt naar binnen. Het is er donker.  Ze  ziet haast niks.  Ze  gooit snel alle planken van de vensterbank. Dan klimt  ze  naar binnen.

Het stinkt er. Er ligt een hoop troep op de grond. Hout, plastic zakken, papier.  Ze  stapt er voorzichtig overheen. De deur naar de gang staat open. Daar zijn wat planken uit de vloer zodat  ze  goed op moet passen. Anders stapt  ze  in een diep gat.

Er zijn vier deuren in de gang. Allemaal dicht. Welke zal  ze  proberen?

 Ze  luistert. Maar  ze  hoort niets.  Robbie  de Rover is vast niet thuis.

De laatste deur moet  ze  hebben. Daar zit de voorkamer achter. Daar zitten de ramen naast het stenen trapje.

 Ze  sluipt ernaartoe en gooit de deur open. Zelf doet  ze  snel een stap achteruit. Er gebeurt niks. Het blijft stil.  Ze  gaat naar binnen.

 Ze  staat in een grote kale kamer. Het is er donker, maar tussen de planken dóór priemen straaltjes licht de kamer binnen. Met  haar  neus tegen de planken kijkt  Madelief   door een spleetje naar buiten.  Ze  ziet het stenen trapje. Maar er zit niemand op. Jammer.

 Ze  draait zich om.  Ze  loopt langs de muren. Tot bij een muurkast.  Ze  trekt hem open en kijkt verbaasd naar binnen. Alle planken van de kast liggen boordevol prachtige en wonderlijke dingen. Van boven tot beneden afgelaaien vol.

Vlak voor  haar  staat een vaas met oren. Geen echte oren natuurlijk, maar handvatten zo groot dat ze op flaporen lijken. De vaas vlamt van alle kleuren die erop zitten.  Madelief   pakt hem voorzichtig bij zijn oren en tilt hem uit de kast.  Ze  kijkt erin. Hij zit vol dingetjes.  Ze  graait erin rond. Knikkers, kralen, knopen, doppen. Alles glimt en glinstert in de fijne straaltjes zon.

 Madelief   houdt  haar  adem in.  Ze  bekijkt alle planken in de kast. Was dat de schat van  Robbie  de Rover? Vast. Dat had  ie  allemaal geroofd.

Op de bovenste plank staan flessen. Groene, blauwe, witte, bruine. Daaronder een plank met stenen. Grote en kleine, ronde en platte. Een heleboel. De plank is er krom van geworden. Dan een plank met speelgoed. Een rolschaats, een fietsbel, een wekker en nog honderd dingen meer.

 Madelief   zet de vaas terug.  Ze  zucht.  Ze  kan niet goed geloven wat  ze  ziet. Hoe kon je zoveel bij elkaar roven?  Ze  wordt ongerust.

 Ze  wil weg uit het rovershol. Gauw naar buiten.  Ze  loopt naar de gang. Maar daar blijft  ze  stokstijf staan.

 Ze  hoort wat. Het komt uit de keuken.  Ze  ziet iemand door het raam naar binnen klimmen. Sjonge, wat is  ze  geschrokken.  Haar  hart bonkt.

 Ze  draait zich om.  Ze  rent terug, de kamer in.  Ze  verstopt zich achter de openstaande deur.

Daar komt  Robbie  de Rover denkt  ze . Daar komt  ie .

 zijn voetstappen klossen al door de gang.





 Robbie  heeft geen gieter



 Robbie  de Rover komt binnen.  Madelief   drukt zich stijf tegen de muur. Dan zucht  ze . Want als  Robbie  midden in de kale kamer staat, ziet  ze  dat het geen grote man met een mes is.  Het  is dezelfde jongen die  ze  op straat heeft gezien.

Met een ruk draait  Robbie  zich om.  Hij  ziet  Madelief  .  Hij  blijft onbeweeglijk staan. ‘Zo,’ zegt  hij  dan. ‘Dag,’ zegt  Madelief  .  Ze  doet een stapje naar voren. ‘Wat doe  je  hier?’ vraagt  Robbie . ‘Kijken,’ zegt  Madelief  . ‘Zo,’ zegt  Robbie  dreigend. ‘En heb  je  iets gezien?’ Hij  kijkt snel om naar de kast. ‘Ja,’ zegt  Madelief  . ‘Een heleboel.’ Robbie  kijkt boos, maar het is net of  ie  niet goed weet wat  ie  verder moet zeggen. ‘Zo,’ zegt  hij  maar. ‘ Ik  zal het aan niemand vertellen,’ zegt  Madelief  . ‘Weet  je  wat  je  moet doen?  Je  moet wat kussens meenemen, dan kunnen  we  zitten. Enne, enne een tafeltje, waar alles op kan. En een vloerkleed en een stofzuiger en een schemerlamp, enne, en een fluitketel voor de thee, enne...’ Madelief   is buiten adem van het snelle praten.

 Robbie  kijkt naar  haar  mond of er nóg meer uit komt. Maar  Madelief   weet even niks meer te verzinnen. ‘Wat zeg  je ?’ vraagt  hij .

 Madelief   zucht.  Robbie  was zeker doof. ‘Rovers gaan naar de gevangenis,’ zegt  ze . ‘ Je  moet niet roven. Daar word  je  heel slecht van.’ Robbie  knikt ijverig. ‘ Ik  ben verschrikkelijk ontzettend slecht,’ zegt  hij . ‘En ook gevaarlijk.’ Madelief   haalt  haar  schouders op. ‘En  we  kunnen ook die planken weghalen,’ zegt  ze , ‘en gezellige gordijntjes voor de ramen hangen. Plantjes in de vensterbank. Heb  je  een gieter?’ Robbie  schudt  zijn hoofd.  Hij  heeft geen gieter. ‘Geeft niet,’ zegt  Madelief  . ‘ Je  hebt toch een hoop flessen in die kast?’ Ze  wijst.

 Robbie  schrikt.  Hij  loopt achteruit tot  ie  met  zijn rug tegen de kastdeur staat. ‘Nee hoor,’ zegt  hij  benauwd. ‘ Ik  heb niks, helemaal niks.’ ‘Welles,’ roept  Madelief  . ‘En  je  hebt ook een vaas.’ ‘Moet  je  niet naar huis?’ Robbie s stem piept. ‘Nee, waarom?’ ‘Eten of zo?’ Madelief   lacht. ‘Sjonge, wat ben  jij  bang zeg,’ grinnikt  ze . ‘Straks doe  je  ’t in  je  broek.’ Dat helpt.  Robbie  komt bij de kast vandaan.  Hij  blijft vlak voor  Madelief   staan.  Hij  stopt  zijn handen in  zijn zakken.  Hij  kijkt recht in  haar  ogen. Heel boos.  Hij  zegt niks.

 Madelief   kijkt terug.  Zij  zegt ook al niks.

Het duurt lang.

 Robbie  haalt  zijn  ene hand uit  zijn zak.  Hij  krabt ermee op  z’n  hoofd.  Hij  kijkt naar de grond. ‘ Ik  moet nu even weg,’ zegt  hij  verlegen. ‘Als  jij  weggaat moet  je  de planken goed voor het raam zetten.’ Madelief   knikt. Dat zal  ze  doen. ‘Tot ziens,’ roept  ze   Robbie  achterna.

Als  ie  ’t huis uit is, kijkt  ze  tevreden rond. Nu had  ze  twee dingen in één klap. Een geheim huis en een nieuw  vriendje !





 Madelief   jat kussens



 Madelief   weet thuis twee kussens die niet gebruikt worden.

Ze liggen onder in de kast op  haar   moeders  kamer.

 Ze  wacht tot  Mieke  in de keuken is. Dan rent  ze  naar boven.  Ze  heeft de kussens zó te pakken.

 Ze  wil ermee de trap af gaan. Maar  ze  aarzelt.

Als  Mieke   haar  ziet, wat moet  ze  dan zeggen?

Over  Robbie  mag  ze  niks vertellen. Dat heeft  ze  beloofd.

 Ze  gaat naar  haar  kamer.  Ze  trekt de grootste wintertrui aan die  ze  heeft.  Ze  propt de kussens eronder. Eén aan de voorkant, één aan de achterkant.  Ze  duwt de trui onder de riem van  haar  broek.

Wat is  ze  dik geworden!  Ze  is zo rond als een voetbal. De trui is ervan uitgerekt.

 Ze  doet een stap. Wat voelt  ze  zwaar!

Tree voor tree gaat  ze  de trap af.  Ze  hoopt maar dat  Mieke  in de keuken blijft.

De laatste tree.  Ze  zet  haar  voet heel zacht neer.

Dan de andere voet.  Ze  staat in de gang.  Ze  sluipt naar de deur.

Precies op dat moment komt  Mieke  de keuken uit.

 Madelief   blijft staan.  Ze  durft zich niet om te draaien. ‘Hahaha!’ lacht  Mieke  met  haar  harde stem. ‘Wat ben  jij  aan het doen? Studeer  je  voor rolmops?’ Madelief   draait zich om. ‘Dat is een eh, dat is een uitvinding,’ zegt  ze  met een rood hoofd. ‘Een uitvinding hahaha.’ Mieke  moet zo hard lachen dat de tranen in  haar  ogen staan. ‘Als  ik  nou vál,’ zegt  Madelief  , ‘dan doet het geen pijn.’ Maar het helpt niet.  Mieke  moet nóg harder lachen. ‘Val es dan,’ giert  ze . ‘Val zélf maar,’ schreeuwt  Madelief   boos. ‘Val zelf maar op  je  dikke kont.’ Daar weet  Mieke  niks op te zeggen.  Ze  lacht nog steeds, maar wel minder.

 Madelief   wringt  haar  dikke lijf langs de

buitendeur.

 Ze  gaat er snel vandoor.

 Mieke  staat voor de spiegel te draaien.

 Ze  bekijkt zich van achteren. ‘Wat nou dik?’ moppert  ze  bezorgd.

Met  haar  hand strijkt  ze   haar  rok glad.





Prinses  Madelief ‘Wóón  jij  hier eigenlijk?’ vraagt  Madelief   een paar dagen later. ‘Tuurlijk niet,’ zegt  Robbie . ‘ Ik  woon gewoon thuis.’ ‘Waar?’ vraagt  Madelief  .  Ze  zit op een kussen met  haar  rug tegen de muur.

 Robbie  haalt  zijn  schouders op. ‘Ergens anders,’ zegt  hij . ‘Ja nogal wiedes. Als  je  hier niet woont, woon  je  ergens anders.’ Robbie  knikt. ‘Waar is die ketel voor?’ vraagt  hij . ‘Om thee te zetten,’ zegt  Madelief  . ‘Wist  jij  dat  ik  eigenlijk een prinses was?’ ‘ We  hebben toch geen fornuis?’ zegt  Robbie . ‘Kouwe thee is ook lekker. Hé, maar wist  je  dat?’ ‘Prinsessen bestaan niet,’ zegt  Robbie . ‘O nee? En prinses Margriet dan? Da’s  mijn  zusje.’ ‘Op een houtvlot,’ mompelt  Robbie . ‘ Je  zuster op een houtvlot.’ Hij  pakt de ketel en poetst hem met een lapje. ‘Sjongejonge,’ snauwt  Madelief  , ‘ jij  zit hier maar  je  schat te poetsen! Verder doe  je  niks. Saai hoor!’ ‘ Ik  wacht tot  je  weggaat,’ zegt  Robbie  rustig. ‘Zo, leuk is dat,’ schreeuwt  Madelief  . ‘Van wie heb  je  die kussens? En die fluitketel? Van  mij  toch zeker!’ Robbie  zucht. ‘ Je  mag nog wel even blijven,’ zegt  hij .  Hij  poetst ijverig verder.

 Madelief   kijkt toe.  Ze  tekent met  haar  vinger in het stof van de vloer. ‘In welke klas zit  jij ?’ vraagt  ze . ‘In de tweede,’ zegt  Robbie  verlegen. ‘De tweede? Hoe oud ben  je  dan?’ ‘Negen.’ ‘Ben  je  blijven zitten?’ Robbie  knikt.  Hij  is rood geworden.  Hij  kijkt  Madelief   niet aan. ‘Wat kan  je  dan niet?’ vraagt  ze  nieuwsgierig. ‘Lezen,’ zegt  Robbie  zacht. ‘O, maar daar is niks an hoor,’ zegt  Madelief  . ‘Dat leer  ik   je  zó.’ ‘Hoeft niet,’ fluistert  Robbie . ‘En als  ik   je  nou een brief schrijf dat  je  moet komen, wat dan?’ ‘Dan kom  ik  niet.’ Madelief   springt op. ‘ Jij  snapt er niks van,’ schreeuwt  ze . ‘ Ik  ga wel met iemand anders spelen.’ Met grote, boze stappen beent  ze  de gang door.  Ze  klimt het raam uit, rent struikelend door de tuin naar het achterpad. Op straat staat  ze  stil.

 Ze  kijkt om zich heen.

Het is warm en stoffig. De zon blinkt heftig op de geparkeerde auto’s. De schaduwen lijken extra donker vandaag.

Geen  kind  te zien.





 Robbie  leert lezen ‘ Ik  heb een verhaal voor  je  gemaakt,’ zegt  Madelief   trots.  Ze  zwaait een blad papier voor  Robbie s neus heen en weer.

 Robbie  haalt  zijn  schouders op. ‘Daar heb je niks an,’ zegt  hij . ‘Wél,’ zegt  Madelief  . ‘Want het is spannend en het gaat over  jou .’ ‘Over  mij ?’ Robbie  kijkt of  ie  het niet gelooft. ‘Laat zien.’ Hij  rukt het papier uit  haar  handen.  Hij  kijkt wat erboven staat.  Hij  leest het hardop voor. ‘ Robbie -de-rovver.’ ‘Rover,’ zegt  Madelief  . ‘ Robbie  de róver.’ Robbie  wijst met  zijn  vinger op het blad. D’r stáát rovver, met één o.’ Madelief   kijkt.  Ze  denkt na. Er staat rover, dat weet  ze  zeker. Maar hoe moet  ze  het schrijven dat  Robbie  het ook ziet? ‘Wacht,’ zegt  ze .  Ze  grabbelt een stompje potlood uit  haar  broekzak.  Ze  krabbelt wat op het papier. ‘Kijk,’ zegt  ze .

 Robbie  leest. ‘ Robbie -de-roover.’ Hij  lacht. ‘Dat ben  ik ,’ zegt  hij  trots. ‘Lees es verder,’ zegt  Madelief  .

 Robbie  trekt een vies gezicht. ‘Ammehoela,’ zegt  hij . ‘ Ik  heb vakantie.’ Madelief   zucht.  Ze  doet  haar  ogen erbij dicht. Alsof  ze  héél moe is.

 Ze  staat op. ‘Dan ga  ik  maar weer,’ zegt  ze .  Ze  wacht of  Robbie  nog wat wil zeggen. Dan stapt  ze  in de richting van de achterdeur. ‘Eh,’ zegt  Robbie .

 Madelief   draait zich met een ruk om. ‘Wou  je  wat zeggen?’ vraagt  ze . ‘Eh,’ zegt  Robbie  nog een keer.  Hij  kijkt  Madelief   aan.  Hij  wijst naar het papier in  haar  hand. ‘Laat  me  nog maar es zien,’ zegt  hij  onverschillig.

 Madelief   is snel bij  hem .  Robbie  pakt het papier uit  haar  hand.  Hij  leest: ‘ Robbie -de-roover

 Robbie -is-een-rovver, eh roover.

 Hij -woont-in-een-hol

 Hij -is-niet-ban.’ ‘Bang,’ zegt  Madelief  . ‘ Hij  is niet bang.’ Robbie  kijkt op. ‘Tuurlijk niet,’ zegt  hij . ‘Wat een onzin.’ ‘Je hébt wel rovers die bang zijn,’ zegt  Madelief  . ‘O,’ zegt  Robbie . ‘Als de politie  ze  opsluit in een donker hok met ratten.’ Ze  bekijkt  Robbies  gezicht. Of  ie  niet schrikt. Maar  hij  leest verder, woordje voor woordje. ‘Maar-wat-is-dat?

Een-man

Een-man-in-een-zw-zwart-pak

Hij-pakt- Robbie 

Hij-doet- hem -in-een-hok

Boem-de-deur-gaat-toe

Daar-zit- Robbie 

In-een-hok

 Hij -mag-er-niet-uit

Dat-is-naar

 Hij -is-koud

 Hij -wordt-ziek

Dan-gaat- hij -dood

Dag- Robbie 

 Jij -bent-dood.’ Robbie  kijkt op van het papier.  Hij  zegt een hele tijd niets.  Hij  zucht.  Hij  geeft het papier aan  Madelief   terug.  Hij  zucht nóg een keer. ‘Dat was een mooi verhaal,’ zegt  hij . ‘Heel mooi. Een beetje kinderachtig, maar toch wel mooi.’ ‘Kinderachtig?’ vraagt  Madelief  . ‘Vond  je  het niet griezelig?’  ‘Och,’ zegt  Robbie . ‘Het waren van die makkelijke woordjes allemaal.’ ‘Maar,’ hijgt  Madelief  , ‘maar anders wil  je  het niet lezen!’ Oei, wat is  ze  kwaad.  D’r  hoofd is knalrood. ‘ Ik  wil best lezen, maar  ik  kan het niet,’ schreeuwt  Robbie  terug. ‘ Je  kan het wel!’ krijst  Madelief   zo hard als  ze  kan.

 Robbie  duwt  haar  hard opzij. ‘ Ik  ga weg,’ schreeuwt  hij . ‘En  ik  kom nooit meer terug.  Ik  ga een ander huis zoeken!’ Hij  loopt stampend naar de gang. Maar daar blijft  hij  staan.

 Madelief   houdt  haar  mond. Als  ie  weg wil, dan moet  ie  maar weg. Eigenwijs  joch . ‘Is dat waar?’ hoort  ze   hem  zachtjes vragen. ‘Wat?’ ‘Dat  ik  kan lezen?’ ‘Tuurlijk,’ zegt  Madelief  .

Voetje voor voetje komt  Robbie  terug. ‘ Je  moet niet woordje voor woordje lezen,’ zegt  Madelief  . ‘ Je  moet de hele zin lezen.’ Ze  steekt het papier naar  hem  uit.

 Robbie  pakt het aan.  Hij  gaat zitten.  Hij  leest het verhaal nóg een keer. Zin voor zin.





Een kwal op de muur ‘Hé  Robbie , kijk es,  ik  heb verf meegenomen.’ Madelief   houdt een verfbus omhoog.  Ze  trekt het deksel eraf.  Robbie  kijkt. Er zit een dikke laag witte verf onderin. ‘Dat hebben  we  thuis niet meer nodig,’ zegt  Madelief  . ‘O,’ zegt  Robbie .  Hij  gaat op de grond zitten.  Hij  heeft een papieren zak op schoot. Daar haalt  hij  een boterham uit. ‘Moet  je  D’r ook een?’ vraagt  hij  aan  Madelief  . ‘Nee,’ zegt  ze . ‘ Ik  heb pas gegeten. Wanneer gaan  we  beginnen?’ ‘Beginnen?’ vraagt  Robbie  met zijn mond vol. ‘Waarmee?’ ‘Met verven slome,’ zegt  Madelief  . ‘Verven?  Ik  ga niet verven.’ ‘O nee?’ roept  Madelief  . ‘En waarom heb  ik  dan die verf meegenomen?’ Robbie  haalt zijn schouders op. ‘Weet  ik  veel,’ bromt  hij . ‘Om te verven natuurlijk,’ schreeuwt  Madelief  . ‘ We  gaan de muren verven.’ Robbie  bekijkt de muren. Ze zien er grauw uit. Hier en daar zit nog een stuk behang. De rest is grijs met bruine vlekken. ‘Waarom?’ vraagt  hij . ‘Nou, nogal wiedes,’ zegt  Madelief  , ‘vind  jij  het gezellig met die vieze muren?’ Robbie  knikt. ‘ Ik  vind het best zo,’ zegt  hij .

 Madelief   zet de bus met verf zo hard op de grond dat het spat.  Ze  heeft een ouwe afwasborstel meegenomen.  Ze  doopt hem diep in de verf. ‘Wit,’ zegt  ze , ‘dat is pas gezellig.’ Ze  loopt met de druipende borstel naar een van de muren en smeert er woest mee in het rond.

Er komt een ronde, witte vlek op de muur. Er druipen straaltjes verf vanaf, naar beneden, tot aan de vloer.

 Robbie  springt op. ‘Hé, dat is mooi!’ roept  hij . ‘Een spook. Een echt spook!’ Madelief   doet een stap achteruit.  Ze  bekijkt de witte vlek. Waarachtig. Het ziet er eng genoeg uit voor een spook. Twee donkere gaten als ogen. Een fladderende mond. Haarslierten die treurig naar beneden hangen. ‘Goed hè,’ zegt  ze . ‘Daar ben  ik  heel goed in. In spoken.’ ‘Nou,’ zegt  Robbie  bewonderend. ‘Heb  je  nóg een kwast?’ ‘Neem deze maar even,’ zegt  Madelief  .  Ze  steekt  hem  de afwasborstel toe.

 Robbie  pakt hem aan. De verf druipt ervan af.  Hij  steekt hem nog eens diep in de verfbus en veegt er flink mee over de muur. ‘O, wat een mooie bloem,’ roept  Madelief   uit.

 Robbie  draait zich geschrokken om. ‘Een bloem?’ vraagt  hij .  Hij  loopt achteruit en kijkt. ‘Een bloem,’ zegt  hij  treurig. ‘Wie maakt er nou een bloem!’ ‘Het lijkt ook wel een beetje op een kwal,’ troost  Madelief  . ‘Mmm,’ bromt  Robbie .  Hij  houdt  zijn  hoofd schuin.  Hij  knijpt  zijn  ogen bijna dicht. ‘Is het geen doodshoofd?’ ‘Nee,’ zegt  Madelief   beslist. ‘’t Is rotverf,’ zucht  Robbie . ‘Te dun voor een doodshoofd.’ ‘Zal  ik  er even een maken?’ vraagt  Madelief  .

 Robbie  knikt.  Hij  geeft  haar  de kwast.  Madelief   gaat aan het werk. Het wordt een kolossale vlek. Veel groter dan het spook en de kwal.  Madelief   moet op  haar  tenen staan om zo hoog te kunnen schilderen.

Als het bijna af is begint  Robbie  te grinniken. ‘Heel mooi,’ giechelt  hij . ‘Goed gedaan hoor. Een smeltende sneeuwpop. Heel knap.’ Hij  rolt over de grond van het lachen.





De verrassing 1 ‘ Ik  heb een verrassing  Madelief  ,’ vertelt  Madeliefs    moeder .

 Madelief   luistert meteen. ‘D’r komt hier vanmiddag een  jongetje  spelen.’ ‘Wat voor jongetje?’ vraagt  Madelief   teleurgesteld, want een verrassing is meer een cadeautje of zoiets. ‘Een  jongetje  dat  je  niet kent.’ ‘O,’ zegt  Madelief  .  Ze  is even stil.  Ze  kijkt  haar   moeder  aan. ‘Kan  die  niet ergens anders gaan spelen?’ vraagt  ze .

 Haar   moeder  schudt van nee. ‘Daarom komt  ie  juist hier,’ zegt  ze . ‘Jammer voor  hem ,’ zegt  Madelief  . ‘Jammer?’ ‘Ja, jammer dat  ik  vanmiddag niet thuis ben.’ ‘Hè  Madelief  , dat is niet aardig van  je . Dat  jongetje  kan nergens spelen. Thuis niet, want  hij  woont in een te klein huis en op straat eigenlijk ook niet met al dat verkeer voor de deur.’ ‘ Hij  mag ook best komen,’ zegt  Madelief  . ‘ Ik  ben alleen niet thuis.’ Haar   moeder  wordt boos. ‘Ja hoor es  Madelief  ,’ zegt  ze , ‘ je  begrijpt toch wel dat  ie  juist voor  jou  komt?’ ‘Nee,’ zegt  Madelief  . ‘Dat snap  ik  niet.  Hij  kent  me  niet eens.’ ‘Dan léért  ie   je  toch kennen!’ Madelief   hoort aan  haar   moeders  stem dat het niet helpt.  Ze  zucht.  Er zíjn dingen waar  moeders  niets van snappen. ‘Nou goed dan,’ zegt  ze . ‘Hoe laat komt  ie ?’ ‘Om drie uur,’ zegt  haar   moeder .  Ze  ziet er blij uit. Sommige  moeders  zijn tamelijk gauw blij. ‘ Ik  breng  hem  hier met de auto.’ Madelief   kijkt op de klok. Het is pas één uur.  Ze  heeft nog tijd zat. ‘Dan ga  ik  nog even,’ zegt  ze .  Ze  springt op van  haar  stoel. ‘Ben  je  op tijd terug?’ roept  haar   moeder  als  ze  al bij de buitendeur is.

 Ze  geeft geen antwoord. Natuurlijk is  ze  op tijd terug.  Ze  gaat maar even weg. Naar  Robbie .

 Hij  is gelukkig thuis.  Hij  zit op de grond. Te poetsen natuurlijk.  Madelief   kijkt nieuwsgierig naar wat  ie  in zijn handen heeft. Het is iets nieuws. Een soort schilderijtje waar glas voor zit. Nog helemaal heel.  Robbie  heeft de lijst en het glas schoongepoetst. Het glanst aan alle kanten. ‘Laat es zien,’ zegt  Madelief  .

 Robbie  kijkt bezorgd, maar geeft het  haar  toch. ‘Geen vingers op het glas hoor,’ zegt  hij .

Het is een erg mooi schilderijtje. Je ziet een raam. Achter dat raam staat een  mevrouw.   Ze  heeft ouderwetse kleren aan.  Ze  is heel bleek met een klein rood mondje.  Ze  kijkt droevig naar buiten. Het is net echt. ‘Sjonge,’ zegt  Madelief  . ‘Dat is prachtig.’ Ze  kan het haast niet aan  Robbie  teruggeven, zo mooi vindt  ze  het. Maar  Robbie  steekt  zijn  handen alweer uit. ‘ Ik  kom vanmiddag niet,’ zegt  Madelief  . ‘ Ik  moet thuisblijven van  mijn   moeder .’ ‘Geeft niet,’ bromt  Robbie , terwijl  hij  het schilderijtje aanpakt. ‘ Ik  ga vanmiddag dit schilderij weggeven.’ ‘Aan wie?’ vraagt  Madelief   jaloers.

 Robbie  haalt  zijn  schouders op. ‘Die ken  je  niet,’ zegt  hij .

 Madelief   springt op.  Ze  stampt met  haar  voeten op de grond. ‘Mooi is dat,’ schreeuwt  ze . ‘ Ik  heb al een heleboel voor  jou  meegebracht, maar  ík  krijg nooit wat!’ ‘Nee,’ zegt  Robbie . ‘Leuk hoor.’ Madelief   is heel kwaad. De tranen staan in  haar  ogen.

 Robbie  staat op.  Hij  gaat naar de kast.  Hij  neemt een lekke bal van een plank. ‘Hier,’ zegt  hij . ‘Mag  jij  hebben.’ Madelief   grijpt de bal en smijt hem woedend door de kamer. ‘Die hoef  ik  niet!’ schreeuwt  ze . ‘ Ik  ga weg en  ik  kom nooit meer terug!  Ik  heb allang een ander vriendje. En die komt vanmiddag.’ Ze  slaat de deur hard achter zich dicht. Oei, wat is  ze  kwaad. Wat een  rotjoch , die  Robbie .

 Ze  klimt naar buiten, rent de tuin in, naar huis.





De verrassing 2



 Madelief   zit op de bank.  Ze  kijkt naar buiten.  Ze  wacht op het onbekende jongetje. Er is niemand thuis.  Haar   moeder  is het  jongetje  aan het ophalen.  Mieke  doet boodschappen.

 Madelief   is boos. Op  Robbie . Op  haar   moeder . Op iedereen.

Het is vervelend om boos te zijn als je alleen bent.

Niemand die het ziet.

Dan helpt het niet veel.

 Ze  heeft zin in huilen.  Ze  is heel zielig. Het zieligste kind van de wereld. Nooit es een cadeautje krijgen. Zelfs niet van je beste  vriendje .

Helemaal alleen thuiszitten!

Als  ze  doodging, wat zouwen ze dan een spijt hebben allemaal. Wat zouwen ze huilen op  haar  begrafenis. Maar dan hielp het niet meer. Dan was  ze  dood. Dan konden ze alleen nog maar  haar  naam lezen. Op Zo’n steen. ‘Hier rust  Madelief  .’ Jawel hoor. Daar had je ’t al. Daar kwamen de tranen.  Ze  kan d’r niks aan doen. Het is hún schuld. Omdat  ze  nooit doen wat leuk is. Omdat  ze   d’r  willen laten spelen met een eng, vreemd jongetje.

 Ze  hoort het geluid van  haar  moeders auto. Het stopt voor de deur.

 Ze  wil ’t niet zien.  Ze  rent de kamer uit. De trap op. Boven, op de donkere overloop, blijft  ze  staan.

De deur gaat open. ‘Ga  jij  maar vast naar binnen,’ hoort  ze   haar   moeder  zeggen.

 Madelief   blijft staan.  Ze  luistert goed.  Ze  hoort iemand de huiskamer in gaan. ‘Hé, is  ze  d’r niet?’ roept  haar   moeder . ‘Wat gek.  Madelief  , waar zit  je ?’ Madelief   blijft muisstil.  Ze  komt lekker niet. ‘ Madelief  , kom es naar beneden!’ Het klinkt ongeduldig. Wat moet  ze  doen?  Ze  heeft beloofd dat  ze  zou komen. Tree voor tree gaat  ze  de trap af.

 Haar   moeder  staat in de gang. ‘Ga maar gauw naar binnen,’ zegt  ze .  Ze  houdt de deur voor  Madelief   open.

 Madelief   kijkt naar de vloer als  ze  naar binnen gaat.  Ze  frunnikt aan  haar  bloes.

Dan kijkt  ze  op. Voor  haar  staat  Robbie .

Eerst kan  ze  niks zeggen, zó verbaasd is  ze . Maar dan begrijpt  ze  het opeens.  Ze  springt naar voren en grijpt  Robbie  bij  zijn  armen. ‘Ha die  Robbie ,’ schreeuwt  ze .  Ze  begint woest te springen.  Ze  merkt niet dat  Robbie  een groot pak in  zijn  handen heeft. Het valt op de grond. Er klinkt gerinkel van glas. Maar  Madelief   trekt er zich niets van aan. ‘ Jij  bent zeker dat jongetje dat nergens kan spelen,’ brult  Madelief  .

 Ze  kijkt achterom naar  haar   moeder .  Ze  moet ontzettend lachen. ‘Dat zielige  jongetje  dat helemaal geen vriendjes heeft.’ Madeliefs    moeder  begrijpt er niets van.  Ze  staat met open mond naar  Madelief   en  Robbie  te kijken.  Madelief   is helemaal door het dolle heen en  Robbie  kijkt ook al een stuk vrolijker. ‘Maar,’ vraagt  Madeliefs    moeder  met een dom gezicht, ‘kennen  jullie  elkaar dan?’ ‘Nee hè  Robbie ?’ giert  Madelief  . ‘Helemaal niet hè, hahaha.’ Robbie  schudt van nee. ‘Nee hoor,’ grinnikt  hij . ‘ Jullie  houwen  me  voor de gek,’ zegt  Madeliefs    moeder  met een rimpel in  haar  voorhoofd. ‘ Ik  heb een cadeautje voor  je ,’ zegt  Robbie .

 Madelief   houdt op met lachen. ‘Echt?’ Robbie  wijst op de grond. Daar ligt een groot, slordig pak. ‘Het zal wel een beetje kapot zijn,’ zegt  hij . ‘Geeft niet,’ zegt  Madelief  .  Ze  gaat zitten en legt het pak op  haar  schoot.





 Ze  doet  haar  ogen dicht. ‘Weet  je  wat leuk zou zijn  mamma ? Als het een schilderij was. Voor op  m’n  kamer.’ Ze  scheurt het papier eraf.

 Haar   moeder  slaat  haar  handen in elkaar. ‘Hoe is het mogelijk,’ roept  ze  uit. ‘Het ís een schilderij!’ Madelief   doet  haar  ogen open.

Het is waar. Het prachtige schilderij ligt voor  haar . Het glas is kapot, maar je kan nog goed zien hoe het wás.  Ze  legt het plat op tafel en bekijkt het goed. ‘Dat is pas een verrassing,’ zucht  ze .’  ‘Dat had  ik  nooit gedacht.’ Ze  staat op.  Ze  pakt  Robbies  hand. ‘Ga  je  mee?’ vraagt  ze . ‘Dan laat  ik   je   m’n  kamer zien.’ Als  ze  boven zijn staat  haar   moeder  nóg met  haar  hoofd te schudden.  Ze  begrijpt er niets van. Helemaal niets.





Op reis ‘Doe  je  ogen es dicht,’ zegt  Madelief  . ‘Dan gaan  we  op reis.’ ‘Wat nou weer?’ vraagt  Robbie  verbaasd. ‘ M’n  ogen dicht?’ ‘Ja.’ Madelief   zit met stijf gesloten ogen op  haar  kussen. ‘Kom op,’ zegt  ze . ‘ We  stappen in een vliegtuig. Waar wil  je  heen?’ Robbie  lacht spottend. ‘Naar Lutjebroek,’ zegt  hij . ‘Doe niet zo stom,’ snauwt  Madelief  . ‘Heb  je   je  ogen dicht?’ ‘Ja,’ zegt  Robbie . Maar  hij  blijft  Madelief   nieuwsgierig aankijken. ‘ We  gaan naar Amerika,’ zegt  Madelief  . ‘Oei,’ zegt  Robbie . ‘Da’s een eind weg.’ Hij  staat onhoorbaar op. ‘Nou stijgen  we  op,’ vertelt  Madelief  .  Ze  doet het geluid van een vliegtuig na.  Haar  armen zijn de vleugels. ‘ We  gaan hoger en hoger. Tot boven de wolken.’ ‘ Ik  zie het,’ zegt  Robbie .  Hij  pakt de fluitketel. ‘Af en toe zit er een gat in de wolken,’ vertelt  Madelief  . ‘Dan kunnen  we  naar beneden kijken. Eerst vliegen  we  boven land, maar later...’ Madelief   haalt diep adem.  Ze  ziet zoveel tegelijk. ‘...later vliegen  we  boven de zee. De oceaan! Overal waar je kijkt zie je water, niets als water.’ ‘Klots, klots, klots,’ mompelt  Robbie .  Hij  sluipt naar  Madelief   toe. ‘Maar wat is dat?’ roept  ze . ‘ Ik  zie iets wits dat op het water drijft.’ ‘De ijscoman,’ roept  Robbie  enthousiast. ‘ Ik  wil met slagroom.’ ‘Ach  idioot . De ijscoman!’ Madelief   schudt met  haar  hoofd.  Ze  knijpt  haar  ogen nóg stijver dicht. ‘Het is een ijsberg. Een hele grote. Misschien is het IJsland wel. Jawel, het is IJsland!  Ik  zie ijsberen en eskimo’s. Ze zwaaien naar  ons .’  ‘Die ijsberen?’ vraagt  Robbie . ‘Nu zijn  we  IJsland voorbij. Voor  ons  ligt de onmetelijke oceaan.’ ‘Boem,’ zegt  Robbie . ‘Heel in de verte zien  we  Amerika. Allemaal wolkenkrabbers.’ ‘Boem,’ zegt  Robbie  weer.  Hij  houdt de fluitketel schuin. Het water plenst over  Madeliefs   voeten.

 Ze  springt op.  Ze  kijkt verschrikt naar  haar  doorweekte broekspijpen en schoenen. ‘Wat doe  je  nou?’ ‘ We  zijn neergestort,’ zegt  Robbie  ernstig. ‘En nou heb  je  natte voeten.’ Madelief   kan geen woord uitbrengen.  Ze  kijkt  Robbie  aan.  Hij  kijkt alsof  hij  iets héél aardigs heeft gedaan. ‘Wacht maar,’ gromt  ze .  Ze  rukt de fluitketel uit  zijn  handen. ‘Neergestort zei  je  hè?’ Ze  houdt de ketel boven  Robbie s hoofd en giet hem leeg.

 Robbie  druipt. ‘ Jij  ging kopje-onder,’ giechelt  Madelief  . ‘Zielig hoor. Niks aan te doen.’ ‘Ha, ha,’ zegt  Robbie  somber. ‘Leuk hoor.’ Geheimen



De volgende dag komt  Madeliefs    moeder  vroeg thuis.  Ze  drinken thee, samen met  Mieke .

 Madelief   zit op de bank.  Ze  kijkt tevreden. ‘Vertel  me  nou es hoe ’t komt dat  je   Robbie  al kende,’ zegt  haar   moeder .

 Madelief   haalt  haar  schouders op. ‘Van op straat,’ zegt  ze . ‘Hoe kan dat nou?  Robbie  woont hier ver vandaan.’ ‘ Ik  weet niet,’ antwoordt  Madelief   verlegen. ‘Dan was  ie  zeker verdwaald.’ ‘O ja,’ zegt  haar   moeder . Maar je kan zien dat  ze   Madelief   niet gelooft. ‘Weet  je  wat óók gek is,’ zegt  ze , ‘ ik  mis twee kussens en de ouwe fluitketel.’ Madelief   schrikt.

 Mieke  verslikt zich in de thee. ‘Uche uche uche,’ proest  ze . ‘Zal  ik   je  even op  je  rug kloppen?’ vraagt  Madelief  .  Ze  staat al op.

 Mieke  schudt benauwd van nee. ‘Het gaat alweer,’ hijgt  ze . ‘Echt?’ vraagt  Madelief  . ‘Ja hoor,’ knikt  Mieke  heftig. ‘Je kan je lelijk verslikken,’ zegt  Madelief  .

 Madeliefs    moeder  kijkt verbaasd van de één naar de ander. ‘Volgens  mij  hebben  jullie  geheimpjes,’ zegt  ze . ‘Waar zijn die kussens gebleven?’ ‘Ook verdwaald zeker,’ zegt  Mieke  hoestend. ‘ Ik  vind de thee nog een beetje heet,’ zegt  Madelief  .  Ze  probeert te kijken alsof  ze  nog nooit van kussens heeft gehoord. ‘ Madelief  !’ roept  haar   moeder  streng. ‘Waar zijn die kussens?!’ ‘Kussen?’ vraagt  Madelief  .  Ze  móét nu iets zeggen. Het kan niet anders meer. ‘Dat is een geheim,’ zegt  ze .

 Haar   moeder  knikt. ‘Dat dacht  ik  al,’ zegt  ze . ‘Heb  je  nog meer geheimen?’ ‘O ja,’ zegt  Madelief  , ‘zoveel.’ ‘Komen die kussens ook nog terug?’ vraagt  haar   moeder . ‘Ja, hoor.’ Het wordt stil.  Madelief   roert in  haar  thee. Het klinkt als een rinkelende bel. ‘ Ik  vind het jammer,’ zucht  haar   moeder . ‘Vroeger vertelde  je   me  alles.’ ‘Nogal wiedus,’ vindt  Madelief  , ‘toen was  ik  klein. Toen wáren d’r nog geen geheimen.’ Ammehoela ‘Zullen  we  in de tuin gaan spelen?’ vraagt  Madelief  . ‘Ben  je  gek!’ roept  Robbie  geschrokken. ‘Dan zien ze  ons .’ ‘Nou én?’ ‘ We  mogen hier toch niet zíjn, snap dat dan.’ Robbie  schudt  zijn  hoofd over zoveel domheid. ‘Van wie niet?’ ‘Van, van eh...’ stottert  Robbie . Ja, van wie eigenlijk niet? ‘Van de politie niet,’ zegt  hij  maar. ‘O,’ zegt  Madelief  . ‘Waarom niet?’ ‘Omdat eh, omdat...’ Robbie  schudt  zijn  hoofd.  Hij  weet het niet. ‘Omdat het niet mag,’ zegt  hij .

 Madelief   trekt rimpels in  haar  voorhoofd. ‘Het is anders heel ongezond hoor,’ zegt  ze , ‘dat binnen zitten altijd.’ ‘O ja?’ roept  Robbie . ‘Wie zegt dat nou weer?’ ‘De  dokter . Je moet veel naar buiten zegt  die . Da’s gezond.’ ‘Zo,’ zegt  Robbie . ‘Dan moet  ie  dat maar doen, die  dokter .’ Madelief   zucht. ‘ Je  snapt het weer es niet.  Dokters  hoeven niet naar buiten.  Die  zijn al gezond. Heb  jij  wel es een zieke  dokter  gezien?’ Robbie  denkt na. ‘Nee,’ zegt  hij .  Hij  schudt langzaam  zijn  hoofd. ‘ Ik  geloof van niet.’ ‘Nou dan!’ Ze  zijn een tijdje stil. ‘ Ik  wil eigenlijk een voorstelling geven,’ zegt  Madelief  . ‘Een wat?’ ‘Een voorstel-ling,’ zegt  Madelief  . ‘Waar dan?’ ‘Hier,’ zegt  Madelief  .  Ze  wijst op de vloer.

 Robbie  kijkt.  Hij  ziet niks dan kale planken.  Hij  haalt  z’n  schouders op. ‘Wat wil  je  dan voorstellen?’ vraagt  hij . ‘Eh,’ zegt  Madelief  .  Ze  trekt een moeilijk gezicht. ‘Eh,’ zegt  ze  nóg eens, ‘dat weet  ik  nog niet. D’r moet een groot bord op de deur. En een vlag uit het raam. En D’r moet een kassa komen. En kaartjes.’ Ze  zucht. ‘Da’s een hoop,’ zegt  Robbie . ‘En dan komen er wel honderd  kinderen  naar  onze  voorstelling kijken,’ zegt  Madelief  .  Ze  kijkt tevreden om zich heen.

 Robbie  springt op. ‘Hier?’ schreeuwt  hij .

 Madelief   kijkt verbaasd naar  hem  omhoog. ‘Tuurlijk,’ zegt  ze . ‘Waar anders?’ Robbie  hapt naar adem. ‘Ammehoela!’ schreeuwt  hij . ‘Dit is  míjn  huis. Hier komt niemand in!’ Hij  wil nog veel meer zeggen. Maar  hij  weet niet meer wát. Het wordt stil. ‘Vind  je  niet?’ vraagt  hij  zacht.

 Madelief   knikt. ‘Ja hoor,’ zegt  ze  braaf. ‘’t Is  jouw  huis.’ Robbie  gaat opgelucht zitten. ‘Circus  Robbie  wordt het,’ gaat  Madelief   verder. ‘ Jíj  bent de directeur en  ík  de baas van de voorstelling.’ Weer springt  Robbie  overeind. ‘Nee!’ schreeuwt  hij  zo hard als  hij  kan. ‘Niks voorstelling, niks circus, helemaal niks niets!’ Madelief   zucht. ‘Goed, goed,’ zegt  ze . ‘ We  gaan niet in de tuin spelen.  We  geven geen voorstelling.’ Robbie  ploft terug op  zijn  kussen. ‘Maar dan mag  ik  een keer met  je  mee als  je  gaat roven,’ zegt  Madelief   rustig.

Bijna komt  Robbie  weer omhoog.  Hij  doet  zijn  mond al open om te schreeuwen. Maar er komt niks.  Hij  wrijft met  zijn  handen over  zijn  gezicht. ‘Ja,’ zegt  hij  moe. ‘Best.  Je  mag een keer mee.’ Madelief   kijkt tevreden.  Ze  wist wel dat  ze  ’t voor elkaar zou krijgen.





Roven met  Robbie 



 Madelief   mag mee op roof.  Ze  loopt met  Robbie  door verre straten.  Hij  weet overal de weg. ‘Hier moeten  we  zijn,’ zegt  Robbie . ‘Waarom?’ Madelief   kijkt om zich heen. Er is niets bijzonders te zien.  Ze  zijn in een brede laan met hoge bomen. De huizen zijn groot. Ze staan los van elkaar. ‘Hier staan de vuilniszakken buiten,’ zegt  Robbie .

Dat is zo. Ze staan in een lange rij langs de stoeprand. ‘O ja,’ zegt  Madelief  , maar  ze  begrijpt er niets van. Wat hebben  ze  met die vuilniszakken te maken? ‘Kom,’ zegt  Robbie .  Hij  loopt met  zijn  handen op  zijn  rug langs de vuilniszakken. Maar het lijkt net of  hij  er helemaal niet naar kijkt.  Madelief   loopt nieuwsgierig achter  hem  aan.

Af en toe staan er dozen bij. Dan staat  Robbie  stil.  Hij  kijkt rond en héél eventjes in de dozen. Dan loopt  ie  weer door.

 Madelief   heeft  hem  ingehaald. ‘Wanneer gaan  we  nou roven?’ vraagt  ze  ongeduldig. ‘Stil,’ snauwt  Robbie . ‘En kijk uit  je  doppen.’ Madelief   houdt  haar  mond.  Ze  probeert uit  haar  doppen te kijken.

Het helpt niet veel.

 Robbie  staat stil.  Madelief   ziet niet meteen waarom.  Ze  staan voor een vuilniszak.  Madelief   loopt eromheen en dán ziet  ze  het. Er staat een houten speelgoedauto tegen de vuilniszak aangedrukt. Die kon er zeker niet meer in.

 Madelief   wil hem pakken. ‘Blijf af,’ sist  Robbie .

 Madelief   komt geschrokken overeind.

 Robbie  kijkt rond.  Hij  kijkt vooral naar het huis waar de vuilniszak bij hoort. Maar daar zie je niet veel van. Een hoge heg, een hek, een tuinpad. Je hoort iemand over grind lopen. Maar wat geeft dat?

 Robbie  knikt. ‘Goed,’ zegt  hij . ‘Pak hem maar.’ Madelief   bukt zich.  Ze  tilt de auto op. Het is een zware hoor! ‘Mmm,’ zegt  Robbie . ‘D’r is een wiel af.’ ‘Daar zetten  we  zó een nieuwe op,’ roept  Madelief   luid. ‘Ssst,’ sist  Robbie .

Maar het is al te laat.

Vanachter de heg komt een lange, bleke  jongen  tevoorschijn. ‘Hé,’ schreeuwt  die , ‘afblijven. Da’s  mijn  auto.’ Hij  doet het tuinhek open.  Zijn  lange benen maken drie grote stappen. Dan staat  hij  vlak voor  Madelief   en  Robbie . ‘ Je  gooit hem toch wég,’ zegt  Madelief   boos. ‘Nee hoor,’ zegt de  jongen .  Hij  kijkt  Madelief   nijdig aan. ‘ Ik  heb hem daar even neergezet.’ Robbie  zegt niets.  Madelief   moet ook even nadenken. ‘Zal  ik   jou  es voor  je  kop slaan?’ vraagt  ze  dan.

De  jongen  doet een stap terug.  Hij  balt  zijn  vuisten. ‘ Je  wou die rotzooi toch niet meenemen?’ lacht  Robbie . ‘Geef maar gauw terug aan dat  jongetje . Anders gaat  ie  huilen.’ Madelief   kijkt  Robbie  verbaasd aan.  Ze  zet de auto langzaam op de grond. ‘ Ik  speel niet meer met houten auto’s,’ zegt  Robbie  onverschillig. ‘Vroeger wel, toen  ik  nog klein was.’ De lange  jongen  kijkt naar de auto. Dan naar  Robbie . ‘Het is eigenlijk van  m’n  kleine broertje,’ mompelt  hij .  Zijn  bleke gezicht is een beetje rooier geworden. ‘Zo,’ zegt  Robbie . En dat is alles.

 Ze  zeggen niks meer. De  jongen  neemt de auto niet mee.  Robbie  blijft staan.  Hij  kijkt in de verte en fluit.

Het duurt ontzettend lang.  Madelief   zucht.  Ze  wist niet dat roven zó vervelend was.

Dan rijdt de vuilnisauto de hoek om. Er lopen twee sterke  mannen  naast.  Ze  pakken steeds in iedere hand een zak en smijten die achter in de vuilnisauto.  Ze  schieten snel op.

De vuilnisauto stopt ook bij  Robbie ,  Madelief   en de bleke  jongen .
Eén van de  vuilnismannen  pakt de houten auto.  Hij  bekijkt hem. Dan ziet  hij   Robbie . ‘Moet die weg?’ vraagt  hij .

 Robbie  haalt  z’n  schouders op. ‘ Ik  weet het niet,’ betekent dat. ‘Moet  je  hem hebben?’ vraagt de  man . ‘Och ja, geef maar,’ zegt  Robbie .  Hij  pakt de speelgoedauto aan.  Hij  kijkt naar de bleke  jongen .  Die  zegt niks.  Die  slikt alleen maar even.  Robbie  klemt de auto onder  zijn  arm.  Hij  loopt met de vuilnisauto mee.

 Madelief   moet lachen om het gezicht van de bleke  jongen . ‘Tot ziens,’ roept  ze  vrolijk. ‘Doe de groeten aan  je  broertje.’ Lachend rent  ze  achter  Robbie  aan.





Mafkees ‘ Madelief   ga  je  mee?  Ik  heb geld gebeurd,’ zegt  Mieke .  Ze  staat heel vrolijk te kijken.  Ze  heeft  haar  jas al aan. ‘Wat is dát nou weer?’ vraagt  Madelief  . ‘Geld gebeurd?’ ‘Heb  ik  verdiend,’ zegt  Mieke  trots. ‘En nou gaan  we  deftig doen.’ Madelief   doet snel  haar  jas aan.  Ze  is benieuwd wat deftig is.

 Ze  merkt het algauw. Want buiten staat een taxi te wachten.

 Mieke  loopt er heel raar naartoe.  Ze  wiebelt op  haar  hoge hakken.

De  taxichauffeur  doet de deur voor  haar  open.  Mieke  zegt: ‘Goeiemojgen  menier .’ Maar dat is nog lang niet alles.

 Mieke  zegt de hele rit niets.  Ze  zit met een pruimenmondje voor zich uit te kijken. De  chauffeur  zegt niets. En  Madelief   ook niet.

Dat is eng, maar wél deftig.

De taxi stopt in een drukke straat. Er lopen rijen  mensen  over de stoepen. Auto’s toeteren je oren doof. ‘Hoeveel is het menier?’ vraagt  Mieke .  Ze  haalt  haar  portemonnee uit  haar  handtasje.

De chauffeur zegt het.

 Mieke  geeft  hem  veel te veel, maar de  chauffeur  geeft niets terug.  Hij  stapt uit en houdt de deur open. ‘Een prettige dag gewenst  dames ,’ zegt  hij .

Sjonge. Dat klonk mooi.  Madelief   kijkt  hem  vriendelijk aan. Maar dan knipoogt  hij  naar  haar . Dat had  ie  niet moeten doen. Dat hoorde vast niet. ‘Dag  meneer ,’ zegt  ze  gauw en holt achter  Mieke  aan.

Die staat voor een groot raam. Daarachter zie je tafels en stoelen.

Het is er tamelijk donker. Er zitten  mensen  te drinken. ‘Heb  je  zin in iets?’ vraagt  Mieke .

 Madelief   knikt. Natuurlijk. Altijd!

 Ze  gaan naar binnen. Het is er stil. Er klinkt een zacht muziekje en alle  mensen  fluisteren. Als  Madelief   hoest klinkt het als een harde knal.

 Ze  gaan zitten. Op de tafel ligt een dik kleed met figuurtjes. Net als op de vloer. Daardoor hoor je de  obers  niet. Het is of  ze  over lucht lopen.

 Ze  wachten en  ze  wachten. Er komt niemand. De  obers  hebben het zeker erg druk. ‘Mag je hier niet praten?’ vraagt  Madelief   hardop. ‘Natuurlijk wel,’ fluistert  Mieke .  Ze  trekt meteen weer  haar  pruimenmondje.

Het duurt erg lang.  Madelief   weet niet wat  ze  doen moet.

Eindelijk, eindelijk komt er een  ober  naar  ze  toe. ‘Wat wil  jij   Madelief  ?’ vraagt  Mieke . ‘Limonade,’ zegt  Madelief  .

De  ober  trekt zijn wenkbrauwen hóóg op. ‘Ranja?’ vraagt  hij . ‘Of gazeuse?’ Madelief   kijkt naar  Mieke . Wat bedoelde die  man ? ‘Ranja,’ zegt  Mieke . ‘En voor  mij  koffie met slagroom.’ De ober kucht. ‘Met slagroom. Juist.’ Hij  draait zich met een ruk om en loopt weg.

 Madelief   giechelt.  Ze  vindt deftig een beetje spannend.

 Ze  hoopt dat de  ober  gauw terugkomt.

Maar dat gebeurt niet.  Hij  blijft verschrikkelijk lang weg. En als  ie  terugkomt gaat  ie  naar andere tafels.

 Mieke  wordt óók ongeduldig.  Ze  kijkt steeds vaker om. Er staan druppeltjes op  haar  voorhoofd.

Eindelijk komt de  ober  naar  ze  toe.  Hij  heeft niets bij zich.  Hij  maakt een buiginkje voor  Mieke . ‘Het spijt  me   mevrouw ,’ zegt  hij . ‘Wij hebben geen ranja in huis. En aan slagroom kunnen wij  u  ook niet helpen. Mag het wat anders zijn?’ Mieke  kijkt de  man  een tijdje aan.  Ze  is knalrood geworden.  Ze  staat langzaam op. ‘Laat maar zitten  mafkees ,’ zegt  ze  nijdig. ‘Het hoeft al niet meer.’ De  ober  knippert met  zij  ogen.

 Madelief   schrikt. Mafkees! Zoiets zeg je toch niet!

 Mieke  pakt  haar  hand en trekt  haar  langs de  ober  de zaak uit.

Met grote passen beent  Mieke  over de stoep. Bij een cafetaria blijft  ze  staan. ‘Patat en cola?’ vraagt  ze . ‘Ja, lekker!’ roept  Madelief  . ‘En straks gaan  we  lekker naar de film,’ gromt  Mieke . ‘Wat denkt die  flapdrol  wel!’ Ze  kijkt helemaal niet deftig meer.





Dag mevrouw ‘Dag  mevrouw ,’ zegt  Madelief   tegen  haar   moeder . ‘Leuk dat  ik   u  weer es zie!’ Haar   moeder  trekt een verbaasd gezicht. ‘Wat krijgen we nou?’ vraagt  ze . ‘Gaat het nog steeds goed?’ gaat  Madelief   verder, ‘sinds eergisteren?’ Haar   moeder  zucht. ‘ Ik  heb ’t druk gehad,’ zegt  ze .  Ze  aait  Madelief   over  d’r  hoofd.

Maar  die  heeft daar niet Zo’n zin in.  Ze  gaat snel een eindje verderop zitten. ‘Hè doe niet zo naar,  Madelief  ,’ roept  haar   moeder . ‘Kan  ík  er wat aan doen!’ ‘Tuurlijk,’ zegt  Madelief   kwaad. ‘Tuurlijk kan  je  d’r wat aan doen. Mooie boel is dat. Moet  je   jou  horen als  ik  elke dag te laat thuiskom! “Nee  Madelief  , dat kan niet  Madelief  , dat hebben  we  niet afgesproken”.’ Madelief   is niet zomaar een beetje kwaad,  ze  is woedend. Dat kan je zo zien. ‘ Mafkees ,’ bromt  ze . ‘Wat zeg  je ?’ giechelt  haar   moeder .

Maar  Madelief   wíl niet lachen. ‘Vind  je  het niet meer leuk thuis?’ vraagt  ze  boos. ‘Natuurlijk wel,’ zegt  haar   moeder . ‘ Je  begrijpt het niet  Madelief  .’ ‘O nee?’ schreeuwt  Madelief  . ‘Nou, zo kan  ik  ’t ook! Als  ik  te laat thuiskom en  jij  wordt boos, dan zeg  ik  gewoon:  je  begrijpt het niet. En dan zucht  ik  erbij. En  ik  trek rimpels in m’n voorhoofd.’ Madeliefs    moeder  schiet in de lach. ‘En nou níét lachen!’ brult  Madelief  .

 Haar   moeder  slaat gauw een hand voor d’r mond. ‘Zo,’ zegt  Madelief  .  Ze  is al niet zo kwaad meer.  Ze  kijkt  haar   moeder  vragend aan. ‘Tja,’ zegt  die , ‘wat moet  ik  daar nou op zeggen?’ Madelief   houdt  haar  lippen stijf op elkaar.  Ze  gaat  haar   moeder  niet helpen.  Die  moet maar zien. ‘Gaat ’t niet goed met  Mieke  samen?’ Madelief   geeft eerst geen antwoord.  Ze  weet niet wat  ze  zeggen moet. Het gaat best met  Mieke  samen. ‘Weet  je  wanneer  je  pas thuiskomt?’ zegt  ze  dan. ‘Als  ik  al in bed lig.’ ‘Dat is een paar keer gebeurd ja.’ Madelief   zucht. Zo schieten  ze  niet erg op. ‘Weet  je  wat  ík  denk,’ zegt  ze  verdrietig. ‘ Ik  denk dat  jíj  ’t niet begrijpt.’ ‘ Ik  ben er nú toch?’ ‘Ja,’ knikt  Madelief  . ‘Dag  mevrouw . Leuk dat  ik   u  weer es zie!’ ‘ Madelief  ...’ Madelief   springt op. ‘Nou ga  je  net zolang praten tot  ik  er niks meer van snap. Maar daar heb  ik  geen zin in.  Ik  ga naar  m’n  kamer. Dan hoor  ik   je  tenminste niet.’ Ze  rukt de kamerdeur open en slaat die met een knal achter zich dicht.

 Ze  stampt de trap op.  Ze  gaat op  haar  bed zitten. Hoe het verder moet weet  ze  niet.  Ze  luistert naar de akelige stilte om  haar  heen.  Ze  heeft nergens zin in.  Ze  wil opeens niet meer groot worden.  Altijd maar geld verdienen. Niks an. Grote mensen. Niks an. Nooit es lekker op straat spelen. Sukkels. Ze konden d’r beter soep van koken, van grote mensen. 





De wind



 Robbie  is nergens te vinden. In  zijn  huis niet, op straat niet. Nergens.  Madelief   zit thuis. Het regent buiten en het waait.

 Haar   moeder  zit aan tafel te schrijven.  Madelief   gaat naast  haar  zitten. ‘Heb  je  papier voor  me ?’ vraagt  ze .

 Haar   moeder  kijkt niet op van  d’r  werk.  Ze  schuift  Madelief   een blad papier toe. ‘En een pen?’ ‘Wat?’ vraagt  haar   moeder  verstrooid. ‘Een pen,’ zegt  Madelief  .  Ze  zucht. Die  moeder  van  haar ,  die  werd zeker een beetje doof. ‘In het bakje,’ zegt  haar   moeder . ‘Bakje?’ ‘Eh ja. In het bakje.’ Madelief   haalt  haar  schouders op.  Ze  weet niet wat voor bakje  haar   moeder  bedoelt. ‘Welk bakje?’ vraagt  ze .

 Haar   moeder  gooit  haar  pen nijdig op tafel. ‘Ja, hoor es  Madelief  ,  je  ziet toch dat  ik  aan ’t werk ben. Kan  je   me  éven met rust laten?’ Ze  pakt  haar  pen weer en begint driftig te schrijven. ‘Welk bakje?’ vraagt  Madelief   nog een keer. ‘Op de schoorsteen,’ snauwt  haar   moeder . ‘O,’ zegt  Madelief   vriendelijk. ‘Dank  je  wel hoor.’ Ze  staat op, grabbelt in het bakje naar een pen en komt terug aan tafel.

 Ze  legt het blad papier recht voor zich.  Ze  denkt na. ‘ Ik  wil een gedicht schrijven,’ zegt  ze . ‘Maar  ik  weet niet waarover.’ Ze  kijkt opzij. De vulpen van  haar   moeder  krast over het papier. ‘Weet  jij  iets?’ vraagt  ze . ‘Wat nou weer?’ roept  haar   moeder  ongeduldig. ‘Waar  ik  een gedicht over maken zal,’ zegt  Madelief  .  Ze  kijkt  haar   moeder  zo gezellig mogelijk aan. ‘Over de wind,’ zegt  die . En hup, daar vliegt  haar  pen weer over het papier. ‘De wind?’ Madelief   kijkt naar buiten. ‘Nou goed,’ zegt  ze . ‘Over de wind dan maar.’ Ze  schrijft en  ze  schrijft. Het hele blad vol. Maar  ze  krast bijna alles weer door.

Eindelijk legt  ze   haar  pen neer. ‘ Ik  ben klaar,’ zegt  ze . ‘O,’ zegt  haar   moeder . ‘Dan maak  je  D’r nóg eentje. Over de regen.’ ‘Eerst luisteren,’ zegt  Madelief  . ‘Het is maar een kleintje hoor. Twee regels. Luister  je ?’ Ze  kijkt  haar   moeder  aan. Maar  die  schrijft door. ‘Daar gaat ie,’ zegt  ze . ‘De wind blaast  mijn  oren

achterstevoren.’ Weer gooit  haar   moeder  de pen neer.  Ze  maakt een snikkend geluid. Eerst denkt  Madelief   dat  ze  huilt. Maar dat is niet zo.  Ze  lacht!

Eerst zacht. Maar dan heel hard met  haar  hoofd achterover.

 Madelief   ziet het verwonderd aan. ‘Vind  je  ’t grappig?’ vraagt  ze . ‘Ja, hahaha, grappig jahaha.  Je  oren achterstevoren hahaha,  ik  zie het vóór  me .’ Met  haar  hand veegt  ze  de tranen uit  haar  ogen, zo heeft  ze  moeten lachen.

 Madelief   vindt het wel prettig om grappig te zijn. ‘Zal  ik  hem nóg een keer voorlezen?’ vraagt  ze . ‘Nee, hihi, laat maar,’ zegt  haar   moeder . ‘ Ik  weet ’t nog precies.’ Ze  kijken elkaar aan. ‘Gezellig hè,’ zegt  Madelief  .

 Haar   moeder  knikt.  Ze  is rood geworden.  Ze  stapelt  haar  papieren op elkaar en doet  ze  in een map. ‘Zullen  we  een spelletje gaan doen?’ ‘Jottem,’ roept  Madelief  .  Ze  rent naar boven om iets leuks te halen.





Poepluier



Het is raar.  Robbie  blijft weg. Daarom gaat  Madelief   maar wat rondlopen.  Ze  is al een paar straten ver als  ze   hem  ziet.

Dát is gek.  Hij  loopt de verkeerde kant op. Waar zou  die  heen gaan? Naar huis, waar  zijn   vader  en  moeder  wonen?

Daar is  Madelief   best nieuwsgierig naar, want  Robbie  wil nooit zeggen waar  hij  woont. En  haar   moeder  zegt alleen dat het ver weg is.

 Ze  gaat  Robbie  achterna. Dat is spannend. Telkens als  Robbie  stilstaat verstopt  ze  zich achter een auto. Of  ze  springt in een portiek.

 Ze  komen in drukke straten. En opeens is  Robbie  verdwenen tussen de  mensen .

Waar is  ie  gebleven?  Madelief   durft niet zomaar te gaan hollen. Dan ziet  ie   haar  misschien.

Er komt een grote  man  voorbij.  Hij  heeft haast.  Hij  neemt hele grote stappen.  Madelief   verstopt zich achter  zijn  brede rug. Zo gaat  ze  heel wat  mensen  voorbij.  Ze  kijkt intussen goed uit of  ze   Robbie  ziet.

En jawel. Daar staat  ie . Vlakbij. Voor een slagerswinkel.

 Madelief   verstopt zich snel achter een stapel groentekisten. Die zijn van de groentewinkel naast de slager.

 Robbie  gaat bij de slager naar binnen. Wat moet  ie  daar?

 Madelief   komt overeind.  Ze  loopt tot vlak bij de slager.  Ze  gluurt door de etalageruit naar binnen. Er staan een hoop  mensen  voor de toonbank. Maar  Robbie  is er niet bij. Hoe kan dat nou?  Hij  kan toch niet zomaar in de lucht verdwijnen!

 Ze  wacht, maar er gebeurt niks. Daarom gaat  ze  naar binnen.

 Ze  blijft een tijdje voor de toonbank staan. Dat helpt niet.

Dan loopt  ze  om de toonbank heen. Daar hangen heel erg dooie beesten te koop. D’r zit geen vel meer aan. ‘Waar is  Robbie ?’ vraagt  ze  aan een  man  in een witte jas. Maar  hij  hoort  haar  niet.  Hij  is veel te druk bezig met de klanten.

Vóór  haar  is een deur. Misschien is  Robbie  daarachter verdwenen.  Ze  duwt de deur open, glipt naar binnen en staat in een nauwe gang. De stenen vloer is glibberig van het vet.

Aan het eind van de gang is weer een deur.  Ze  doet hem open en ziet een stenen plaatsje. Nee, daar moet  ze  niet zijn. Dan maar de trap op.

 Ze  komt weer in een gang. Maar hier zijn meer deuren. En die staan allemaal open. Uit de kamers komt lawaai. Er staat een radio aan, er schreeuwen  kinderen .

 Madelief   gluurt voorzichtig een kamer in. Er zit een dikke  mevrouw  met een  baby’tje  op schoot. Naast  haar  staat een kinderstoel met een klein  meisje  erin.  Ze  heeft een bord eten voor zich.  Ze  slaat er met  haar  handje in. De spinazie spat  haar  om de oren. ‘Hé laat dat,’ roept de dikke  mevrouw . Maar  ze  lacht er vrolijk bij. De  baby  op  haar  schoot maakt een pieperig geluid. ‘Wat  jij !’ zegt  zijn   moeder  tegen  hem .

 Ze  wiebelt met  haar  knieën. De  baby  hobbelt wat en lacht.  Hij  spuugt een golf melk over  zijn  slabbetje.

Dan ziet de dikke  mevrouw   Madelief   staan. ‘Hallo  meid ,’ roept  ze , ‘kom D’r in.’ Madelief   schuifelt naar binnen. ‘Wie zoek  je ?’ vraagt de dikke  mevrouw . ‘ Robbie ,’ fluistert  Madelief  . ‘Hé  Robbie , zet de radio es wat zachter,  ik  kan dat  meisje  niet verstaan,’ roept de dikke  mevrouw .

Plotseling ziet  Madelief    hem .  Hij  zat achter de tafel, op de grond.

Maar nu is  ie  opgestaan om de radio uit te zetten. Er komt nóg een  jongetje  achter de tafel vandaan. Wat kleiner dan  Robbie . ‘Ha  Robbie !’ roept  Madelief   blij. ‘ Ik  kon  je  nergens vinden.’ Robbie  draait zich geschrokken om.  Hij  kijkt  Madelief   aan.  Hij  zegt niks. ‘Moet  je  wat eten?’ vraagt  Robbies   moeder . ‘Nee hoor,’ zegt  Madelief  .

 Robbie  staat nog steeds bij de radio.  Hij  kijkt naar de grond.  Zijn   broertje  bekijkt  Madelief   nieuwsgierig. ‘Zullen  we  gaan spelen?’ vraagt  Madelief  .

 Robbie  haalt  zijn  schouders op.  Hij  zegt nog steeds niks. ‘Hoe heet  jij ?’ vraagt  Robbies   moeder .  Ze  is opgestaan met de  baby  op  haar  arm. Sjonge, die  mevrou  is dik zeg. Daar kan  haar  eigen  moeder  wel twee keer in. ‘ Madelief  ,’ zegt  Madelief  . ‘ Madelief  !’ roept  Robbies   moeder  uit. ‘Ben  jij   Madelief   van...’ ‘Ja,’ roept  Robbie  hard. ‘ Die  is het.’ ‘O,’ zegt zijn  moeder .  Ze  bekijkt  Madelief   nog es goed. ‘Zo,’ zegt  ze  dan. ‘Zo zo. Ga  je  mee  Arie  naar bed brengen?’ Ze  knikt met  haar  hoofd naar de  baby . ‘Ja, goed,’ zegt  Madelief  . Dat wil  ze  wel!

 Ze  gaan naar een andere kamer. Daar staat een ledikantje. Maar er staan nóg drie bedden.  Madelief   staat er verbaasd naar te kijken. Zóveel bedden in één kamer. Dat heeft  ze  nog nooit gezien.

 Arie  krijgt eerst een schone luier om.  Madelief   kijkt ernaar.  Ze  trekt even een vies gezicht als de poepluier uit gaat. Dat stinkt hoor! En niet zo weinig. Maar als  Arie  gewassen is, vindt  ze  het wel weer leuk.  Hij  krijgt nog een plastic broek over  zijn  luier.  z’n  truitje wordt eraan vastgespeld en dan is  ie  klaar. ‘Ga even op die stoel zitten,’ zegt  Robbies   moeder .

 Madelief   doet het en hoeps! Daar ligt het  baby’tje  opeens op  haar  schoot. ‘Even  z’n  bed opmaken,’ zegt  Robbies   moeder .

 Madelief   kijkt naar beneden. Een  baby  is veel zwaarder dan  ze  had gedacht. Zwaarder dan een pop.  Haar  armen worden stijf van het vasthouden. En daar begint  ie  nog te trappelen ook. Is  ie  nou helemaal gek! Nou schudt  ie  weer heel raar met  z’n  hoofd. Alle mensen, wat een gedoe. Straks viel  ie  nog op de grond. ‘Zo, geef  hem  maar hier.’ Madelief   tilt de  baby  voorzichtig een eindje omhoog.  Hij  wordt in het ledikant gelegd. Dat is gek,  hij  verdwijnt bijna helemaal onder het laken. ‘Stikt  ie  nou niet?’ vraagt  ze . ‘Niks hoor,’ lacht  Robbies   moeder . ‘ Mijn   kinderen  stikken niet.’ Ze  kijken tevreden naar  Arie s  haartjes. Dan gaan  ze  terug naar de huiskamer.

 Robbie  is verdwenen.





 Madelief   koopt een baby



 Ze  vindt  Robbie  in  zijn  huis.  Hij  zit op de grond.  Hij  kijkt droevig voor zich uit. ‘Dat was leuk,’ zegt  Madelief  . ‘ Ik  heb  Arie  op schoot gehad.’ ‘Mmm,’ zegt  Robbie . ‘Is  jouw   vader  slager?’ ‘Nee,’ bromt  Robbie . ‘We wónen boven een  slager .’ ‘O,’ zegt  Madelief  . ‘Hoe heten  je  andere  broertje  en  je   zusje ?’ ‘ Jan  en  Wilma .’ ‘Leuk hoor,’ zucht  Madelief  . ‘Leuk om broertjes en zusjes te hebben.’ ‘Ruilen?’ vraagt  Robbie . ‘Watte?’ ‘Ruilen?’ zegt  Robbie  nog een keer. ‘ Jij  bij  mij  thuis wonen en  ik  bij  jou ?’ Madelief   lacht. ‘Dat kán toch niet,’ zegt  ze .  Ze  denkt na. ‘Waarom wil  jij  met  me  ruilen dan?’ Robbie  haalt  zijn  schouders op.  Hij  wil ’t niet zeggen. ‘Weet  je  wat  je  moet doen?’ zegt  Madelief  . ‘ Je  moet  je   ouders  vertellen dat  je  een veel groter huis weet.’ Robbie  kijkt  haar  ongelovig aan. ‘Welk huis?’ ‘Dít huis natuurlijk  slome !’ Robbie  schudt zijn hoofd. ‘ Ik  kijk wel uit,’ zegt  hij . ‘Dan ben  ík  het kwijt.’ Madelief   springt op. ‘Wat ben  je  toch een sufferd,’ schreeuwt  ze . ‘Hier is toch ruimte genoeg voor iedereen!’ ‘Ach,’ roept  Robbie . ‘ Jij  snapt er niks van. Dit huis ís niet van  mij . Dat is van eh, van een meneer.’ ‘Er wóónt toch zeker niemand!’ schreeuwt  Madelief   nóg harder. ‘Het is hartstikke leeg! Als  jij  ’t niet aan  je   moeder  vertelt, dan doe  ík  het!’ Nou wordt  Robbie  kwaad.  Hij  staat op.  Hij  gaat vlák voor  Madelief   staan. ‘ Jij  zou ’t aan niemand vertellen,’ zegt  hij . ‘Aan niemand.’ Hij  is bleek van kwaadheid.

 Madelief   weet niet wat  ze  zeggen moet.  Hij  heeft gelijk.  Ze  hééft ’t beloofd. Maar het wordt steeds moeilijker om  haar  mond te houden.  Ze  gaat zitten. ‘ Ik  zal ’t niet vertellen,’ zegt  ze . ‘Maar  ik  vind ’t wél gek. Jullie slapen thuis met z’n vieren in één kamer. En hier zit  jij  in  je  eentje in een heel huis.’ ‘Daar weet  ik  wel wat op,’ grinnikt  Robbie . ‘Wat dan?’ ‘We verkopen  ze . M’n  broertjes  en m’n  zusje .’ ‘ Jij  bent gek,’ zegt  Madelief   verontwaardigd. ‘Zo’n lief  baby’tje .’ ‘Lief?’ zegt  Robbie . ‘ Hij  krijst, spuugt en poept, verder niks.’ Madelief   kijkt eerst ernstig. Dan komt er een grote grijns op  haar  gezicht. ‘Hoeveel moet  ie  kosten?’ vraagt  ze .





Ploep!



De volgende morgen gaat  Madelief   meteen naar het huis van  Robbies   ouders .

 Ze  wil het  baby’tje  nog een keer zien.

 Ze  boft, want  Arie  krijgt net de fles als  ze  binnenkomt.

 Robbie  ziet  ze  niet. ‘Ha  Madelief  ,  je  komt precies op tijd,’ zegt  Robbies   moeder .  Ze  staat op.  Madelief   kijkt naar  haar  armen.  Robbies   moeder  heeft helemaal geen polsen. Dat is gek. Waar zou  ze   d’r  horloge laten? ‘Wil  je   hem  de fles geven?’ Madelief   knikt.  Ze  gaat gauw zitten.  Arie  wordt op  haar  schoot gelegd.  Ze  stopt de speen van de fles in  zijn  mond. ‘Zo, nou kan  ík  even luiers spoelen,’ zegt  Robbies   moeder .  Ze  gaat de kamer uit.

Dat is me wat. Nou moet  Madelief   alleen voor  Arie  zorgen.

 Ze  houdt  hem  goed vast.

 Wilma  zit onder de tafel met lepels te spelen. Maar nu komt  ze  tevoorschijn.  Ze  komt bij  Madelief   staan.  Ze  wil de fles pakken. ‘Nee,’ zegt  Madelief  . ‘Niet doen.’ Maar  Wilma  pakt de fles en trekt er hard aan. Ploep! daar schiet de speen uit  Aries  mond. ‘Hou op!’ roept  Madelief   boos.

 Wilma  houdt niet op. ‘Hebbe!!’ krijst  ze  vlak naast  Aries  oor.

De  baby  schrikt.  Hij  zet ’t op een huilen.

 Wilma  rukt met twee handen aan de fles. ‘Laat nou los,’ smeekt  Madelief  .

Plotseling staat  Robbie  in de kamer.  Hij  kijkt minachtend naar de blèrende  baby . Dan naar  Madelief   en  Wilma . ‘ Wilma ,’ zegt  hij , ‘hoeveel lepels heb  jij ?’ Wilma  laat de fles los.  Madelief   stopt hem gauw terug in  Aries  bekkie.


 Wilma  loopt naar  Robbie  toe. ‘Weet niet,’ zegt  ze . ‘Vijf?’ ‘Laat maar es zien,’ zegt  Robbie .

 Wilma  kruipt onder de tafel.  Ze  pakt de lepels. Het zijn er drie.  Ze  gaat  ze  tellen. Eén, twee, drie. Telkens opnieuw.

Oef! Dat was goed afgelopen.  Madelief   zucht diep.  Moeilijk hoor, die kleine  kinderen .

 Robbies   moeder  komt binnen. ‘Wil  je  straks met  Arie  wandelen? Dan maak  ik  de wagen klaar.’ ‘Ja,’ zegt  Madelief  . ‘Leuk. Ga  je  mee  Robbie ?’ ‘Nee hoor,’ bromt  hij . ‘ Ik  heb nog wat te doen.’ Hij  kijkt vlug naar zijn  moeder . ‘Jawel  Robbie ,  jij  moet mee,  jij  weet hier de weg,’ zegt  zijn   moeder .

 Ze  kijkt  hem  niet aan. Dat is maar goed ook, want alle mensen, wat ziet  ie  er kwaad uit! ‘Wandelen,’ moppert  hij  als zijn  moeder  de kamer uit is. ‘ Wilma , ga maar weer aan de fles trekken.’ ‘Nee!’ sist  Madelief   geschrokken.

Gelukkig.  Wilma  heeft het niet gehoord.  Arie  kan  z’n  fles rustig leegdrinken.





Op de markt ‘Bij  Madelief   blijven hoor,’ zegt  Robbies   moeder  als ze buiten zijn.

 Robbie  knikt somber.  Zijn   moeder  kijkt in de wagen.  Arie  ligt rond te kijken.

 Madelief   duwt.  Robbie  loopt een meter bij  haar  vandaan.  Hij  probeert te kijken of  ie  er niet bij hoort. Maar dat is moeilijk, want  Madelief   rijdt steeds naar  hem  toe.

 Madelief   kijkt achterom.  Robbies   moeder  is naar binnen gegaan. ‘Leuk hè,’ zegt  Madelief  . ‘Waar gaan  we  naartoe?’ ‘Naar de markt,’ zegt  Robbie . ‘Naar de markt?’ Madelief   kijkt  hem  aan. ‘ Je  gaat toch niks geks doen hè?’ ‘Welnee. Gewoon. Naar de markt.’ Madelief   vertrouwt het niks. Wat moest je met zo’n grote kinderwagen op een markt? ‘ We  kunnen beter naar een park gaan,’ zegt  ze . ‘Waar het rustig is.’ ‘D’r is hier geen park,’ antwoordt  Robbie . ‘O.’ Dan maar naar de markt.

 Ze  gaan naar links,  ze  gaan naar rechts. Dan zijn  ze  er.

 Madelief   had gelijk. Het is er véél te druk. Er staan kraampjes aan beide kanten van de straat. Daartussendoor krioelen de   mensen . Je komt er met de kinderwagen moeilijk door.

Als  ze  halverwege de markt zijn stopt  Robbie . ‘Wacht,’ zegt  hij . ‘Dit is een goeie plek.’ ‘Goeie plek?’ vraagt  Madelief  . ‘Waarvoor?’ Ze  kijkt om zich heen.  Ze  ziet niks bijzonders.

Plotseling begint  Robbie  te schreeuwen. ‘  Baby  te koop,   baby  te koop. Hartstikke gezond. Huilt niet. Poept niet. Stinkt dus ook niet.   Baby  te koop!’ Madelief   schrikt zich rot. ‘Ben  je  gek geworden?’ schreeuwt  ze .  Ze  probeert de wagen weg te duwen, maar  Robbie  houdt hem met twee handen vast. ‘ Baby  te koop!’ schreeuwt  hij . ‘De  laatste  uit de voorraad. Huilt niet, poept niet, stinkt niet. Wie maakt  me  los?’ Er staan algauw een heleboel mensen  om  ze  heen. De wagen kán nu niet meer weg.  Ze  zijn ingesloten. ‘Niet waar hoor! Helemaal niet waar!’ schreeuwt  Madelief   tegen de  mensen . Maar  ze  luisteren niet naar  haar .  Ze  luisteren naar  Robbie  en lachen. ‘Als  ie  niet poept is  ie  ook niet gezond,’ roept een  meneer . ‘Hoeveel kost  ie ?’ vraagt een  andere . ‘Tien gulden,’ schreeuwt  Robbie . ‘Tien gulden voor deze prachtige  baby !’ De  mensen  lachen.

 Madelief   weet niet wat  ze  moet doen.  Ze  kijkt angstig om zich heen. Is er niemand die  haar  kan helpen?

Er komt een  mevrouw  naar voren.  Ze  haalt  haar  portemonnee uit  haar  boodschappentas. ‘Daar kan  ik   hem  niet voor laten liggen,’ zegt  ze . ‘Dat is geen prijs.’ Ze  trekt een tientje uit  haar  portemonnee.  Ze  steekt het naar  Robbie  uit. Maar  die  pakt het niet aan.  Hij  staat opeens heel raar te kijken. ‘Het is ei-eigenlijk twintig gulden,’ stottert  hij . ‘O, dat geeft niks hoor,’ zegt de  mevrouw .  Ze  pakt nóg een tientje uit  haar  portemonnee.

 Robbie  is bleek geworden.  Hij  staart naar het geld. ‘ Ik  bedoel dertig, dertig gulden,’ zegt  hij .

De  mevrouw  kijkt in  haar  portemonnee. ‘Tja, dan moeten  we  het anders doen,’ zegt  ze .  Ze  stopt de tientjes terug.  Ze  pakt er een munt van vijf en een briefje van vijfentwintig gulden uit. ‘Hier,’ zegt  ze . ‘Ja maar,’ zegt  Robbie  wanhopig. ‘ Ik  heb gelogen hoor.  Hij  krijst de hele dag en  hij  stinkt de pot uit.’ De  mevrouw  lacht. ‘Geeft allemaal niks, daar kan  ik  wel tegen.’ ‘O,’ zegt  Robbie .  Hij  pakt de stang van de wagen. ‘Eigenlijk is  ie  helemaal niet te koop.’ Hij  duwt de wagen hard naar voren.

De  mensen  springen opzij.  Robbie  rent er met de wagen vandoor.

Er wordt geschreeuwd en gelachen. De  mevrouw  zwaait met  haar  geld boven  haar  hoofd.

Maar  Robbie  kijkt niet om.  Hij  rent of  zijn  leven ervan afhangt.

 Madelief   rent blij achter  hem  aan.





 Robbies   vader 



Als  ze  terugkomen is  Robbies   vader  ook thuis. Het is een grote  man  die maar nét door de deur kan.  Hij  neemt  Arie  uit de wagen en tilt  hem  hoog in de lucht. Tot aan het plafond.  Arie  schatert en kwijlt in het boordje van  zijn   vaders  overhemd.





Maar  die  merkt het niet eens.  Hij  legt  Arie  met  zijn  buik over  zijn  ene schouder. Met  zijn  andere hand grijpt  hij   Robbie  in  zijn  nek. ‘Zo  knurft ,’ bromt  hij , ‘wat heb  jij  uitgevreten vanmorgen?’ ‘Niks,’ grinnikt  Robbie .  Hij  probeert zich los te rukken, maar  hij  zit muurvast. ‘Wel hoor,’ begint  Madelief  , ‘ hij  heeft...’ Ze  houdt gauw  haar  mond, want  Robbie  kijkt  haar  heel woest aan. ‘Wie ben  jij  nou weer?’ vraagt  Robbies   vader . ‘ Madelief  ,’ zegt  Madelief  .

 Hij  laat  Robbie  los en vóór  Madelief   het weet heeft  ie   haar  te pakken.  Hij  tilt  haar  met één hand op en legt  haar  naast  Arie , over  zijn  andere schouder.

 Madelief   trappelt met  haar  voeten, maar dat helpt niks. ‘Zo,’ vraagt  Robbies   vader . ‘Wat zullen we met  Madelief   doen?’ ‘Gooi  d’r  maar ’t raam uit,’ schreeuwt  Robbie  enthousiast. ‘Raam uit, raam uit,’ roept  Wilma  van onder de tafel. ‘Wat zeg  jij   Jan ?’ vraagt  Robbies   vader .

 Jan  zit in een hoekje te spelen.  Hij  bekijkt wat er allemaal gebeurt. ‘Neerzetten,’ zegt  hij . ‘ Je  boft dat  Jan  d’r bij is,’ zegt  zijn   vader  tegen  Madelief  .  Hij  zet  haar  op de grond.

 Robbies   moeder  komt binnen. ‘Hoe was ’t?’ vraagt  ze  aan  haar   man .

 Hij  schudt  zijn  hoofd.  Zijn  gezicht betrekt. ‘Waardeloos,’ zegt  hij .

 Hij  gaat aan tafel zitten.  Hij  legt  Arie  erop. ‘Moet dit  wurm  niet slapen?’ vraagt  hij .  Hij  prikt met een vinger in  Aries  dikke buikje. ‘Ggg ggg ggg,’ doet  Arie . Dat betekent dat  ie  lacht. ‘Zo meteen,’ zegt  Robbies   moeder  kortaf. ‘ Ik  ben nog niet klaar.’ Haar   man  staat op.  Hij  tilt  Arie  van de tafel. ‘Dan leg  ík   hem  toch in bed,’ zegt  hij . ‘ Hij  moet nog verschoond hoor!’ ‘Komt voor mekaar  dame , geheel voor mekaar.’ Hij  stapt de kamer uit met  Arie  onder  zijn  arm. Alsof  ie  een brood is. ‘Weet  jouw   moeder  dat  je  hier bent?’ vraagt  Robbies   moeder  aan  Madelief  .

 Ze  schudt van nee.  Haar   moeder  is niet thuis, maar dat zegt  ze  niet. ‘Dan moet  je  naar huis hoor, anders zit  ze  met het eten op  je  te wachten.’ Madelief   wil niet zo graag weg. Maar  ze  doet het toch.

De hele weg naar huis moet  ze  aan  Robbies   vader  denken. Wat was er zo ‘waardeloos’ ?

 Ze  weet alweer niet zeker of het wel zo leuk is om groot te zijn. 





Gelukkig ‘Zijn grote mensen eigenlijk wel gelukkig? ’ vraagt  Madelief   ’s avonds. ‘Waarom vraag  je  dat?’ antwoordt  haar   moeder .

Ja, waarom? ‘Ze spelen nooit op straat,’ zegt  ze  maar.  Ze  vindt het echt iets voor een kind om dat te zeggen.   Ze  wacht geduldig of  haar   moeder  gaat lachen. En jawel hoor.  Ze  lacht. Heel even. Maar tóch. ‘ Als je groot bent, wíl je niet meer op straat spelen ,’ zegt  ze . ‘ En ben je dan tóch gelukkig? ’ vraagt  Madelief   voorzichtig.  Ze  wil  haar   moeder  niet aan ’t schrikken maken met moeilijke vragen. ‘Wat ís dan gelukkig?’ vraagt  haar   moeder .

 Madelief   wordt rood. Moet  ze  dan álles uitleggen? ‘Geef nou es gewoon antwoord,’ zegt  ze .

Daar heb je ’t al. Nou is  haar   moeder  tóch geschrokken. Je ziet het aan  haar  gezicht. ‘Gelukkig...,’ begint  ze . ‘Vaak wel, soms ook niet.’ Ze  kijkt naar  Madelief   of  die  tevreden is. ‘Net zo vaak als  ik  of minder?’ vraagt  Madelief  . ‘Eh, ja eh...,’ aarzelt  haar   moeder . ‘Weet  je  ’t niet of wil  je  ’t niet zeggen?’ roept  Madelief   luid. ‘Jawel. Even vaak denk  ik .’ Ze  knikt heftig met  haar  hoofd alsof  ze  het opeens érg zeker weet.

 Madelief   bekijkt  haar  gezicht goed. Het is een erg aardig gezicht.

 Ze  hoopt dat  ze  er later zó uit zal zien.





Aardappel



 Robbie  heeft een spiegel meegenomen.  Hij  zet hem tegen de muur in  zijn  huis. Onder het witte verfspook van  Madelief  .

Er zit één barst in, meer niet.

 Madelief   gaat er op  haar  buik voor liggen en kijkt naar zichzelf.

Heel lang.

Dan draait  ze  zich half om naar  Robbie . ‘ Robbie , moet  je  luisteren,’ zegt  ze . ‘Vind  je   mij  aardig?’ ‘Wat?’ vraagt  Robbie .  Hij  slijpt een punt aan een potlood. Met  zijn  zakmes. ‘Of  je   mij  aardig vindt.’ ‘O,’ bromt  hij . ‘Gaat wel.’ Madelief   kijkt in de spiegel. ‘Gaat wel, gaat wel,’ moppert  ze . ‘Wat is dat nou voor een antwoord!’ Robbie  zegt niks. De punt breekt steeds en dan begint  hij  opnieuw. ‘Maar  ik  bedoel eigenlijk,’ gaat  Madelief   verder, ‘of  je   mij ...’ Ze  stopt. In het hoekje van de spiegel ziet  ze   Robbie  staan. ‘Ben  ik  mooi?’ vraagt  ze  plotseling.  Ze  is knalrood geworden.

 Robbie s potlood is klaar. Er zit een prima punt aan.  Hij  gaat op  zijn  buik naast  Madelief   liggen.  Hij  kijkt  haar  aan in de spiegel. ‘ Jij  lijkt op een aardappel,’ zegt  hij  ernstig. ‘Op een aardappel,’ herhaalt  Madelief  .  Ze  springt op. ‘Op een aardappel?’ schreeuwt  ze  woedend. ‘O ja? Dan lijk  jij  op een, op een...’ ‘Op een pannenkoek,’ zegt  Robbie . ‘Precies, ja,  jij  lijkt op een pannenkoek!’ Madelief   is buiten adem van het schreeuwen. ‘Kijk,’ zegt  Robbie , ‘ ik  bedoel Zo’n aardappel met knobbeltjes.’ Hij  staat op en krast met  zijn  potlood over de muur. ‘Een knobbel als neus. Twee knobbels als oren enne, twee gaatjes als ogen. Zo zie  je  d’r uit.  Ik  heb  je  gisteren nog geschild.’ Madelief   hapt naar adem. Op de muur verschijnt een knobbelkop vanjewelste. Zonder  haar  en zonder mond.

 Robbie  loopt naar achteren en bekijkt  zijn  tekening. ‘Niet gek,’ zegt  hij .

 Madelief   rukt het potlood uit  zijn  handen.  Ze  krast woest op de muur. ‘En  jij ,’ zegt  ze , ‘ jij  bent een grote platte spekpannenkoek met oren.’ ‘Dat is zo,’ antwoordt  Robbie . ‘Maar  ik  vind  mijn  tekening beter líjken.’ Madelief   geeft het op.  Ze  loopt naar achteren en bekijkt de tekeningen. ‘Een aardappel,’ sputtert  ze  nog.

Maar dan begint  ze  zachtjes te grinniken. ‘Voor een pannenkoek zie  je  D’r niet gek uit,’ zegt  ze . ‘Een beetje plat.’ ‘Als  je  die knobbels d’r afschilt,’ zegt  Robbie , ‘ben  je  best een mooie aardappel.’ De verrassing 3 ‘ Ik  heb een verrassing voor  je ,’ zegt  Madeliefs    moeder . ‘Alweer?’ roept  Madelief  . ‘Komt  Robbie ?’ ‘Nee,  Robbie  komt niet.  Robbie  gaat verhuizen.’ ‘O,’ zegt  Madelief  .  Ze  is geschrokken. ‘Dat vind  ik  helemaal niet leuk.’ ‘Ja maar,’ zegt  haar   moeder , ‘je kunt niet alleen verder weg verhuizen, je kan ook dichterbij verhuizen.’ ‘O ja,’ knikt  Madelief  . Maar  ze  snapt het niet erg. ‘Dichter bij waar?’ vraagt  ze . ‘Dichter bij  ons  natuurlijk.’ ‘Waar dan?’ vraagt  Madelief   opgewonden. ‘Hier vlakbij. Om de hoek.’ Om de hoek.  Madelief   is er stil van. ‘Is daar, is daar dan soms een eh, een huis leeg?’ hakkelt  ze .

 Mieke  komt binnen met de thee.  Ze  zet de kopjes op tafel.  Ze  heeft de laatste zin van  Madelief   nog nét gehoord.

 Madeliefs    moeder  knikt. ‘Ja, een groot huis, helemaal leeg,’ zegt  ze . ‘Weet  je  wat  ik  denk,’ zegt  Mieke . ‘ Ik  denk dat die verdwaalde kussens daar zijn ingetrokken.’ Madelief   kijkt  haar  verstijfd van schrik aan. ‘Kan best,’ hoort  ze   haar   moeder  zeggen. ‘Samen met die ouwe fluitketel.’ Madelief   kijkt van  haar   moeder  naar  Mieke  en weer terug.  Ze  zitten allebei te kijken of  ze  echt ménen wat  ze  zeggen. Maar plotseling heeft  Madelief    ze  dóór. ‘ Jullie  wisten het!’ roept  ze , helemaal in de war.

 Mieke  en  haar   moeder  giechelen.

Maar  Madelief   vindt het niet om te lachen.  Ze  heeft het erg warm. ‘Hoe, hoe wisten  jullie ...’ begint  ze . ‘ Ik  heb  je  toevallig een keer zien lopen daar,’ zegt  Mieke . ‘ Je  kwam uit het achterpad.  Ik  werd nieuwsgierig. Toen ben  ik  gaan kijken.’ ‘En toen ben  je  ’t meteen gaan verklikken!’ roept  Madelief   kwaad. ‘Nee  Madelief  ,’ zegt  haar   moeder . ‘Pas toen  ik  merkte dat er kussens verdwenen waren. Toen heb  ik   Mieke  gevraagd of  zij  soms wist...’ ‘ Ik  kon niet anders,’ zucht  Mieke .

 Madelief   weet een tijdje niks te zeggen. ‘En nou gaan  Robbie s  ouders  d’r wonen?’ vraagt  ze . ‘Ja,’ zegt  haar   moeder . ‘ Robbie  óók natuurlijk. En  zijn   zusje  en  broertjes .’ Langzaam klaart  Madeliefs   gezicht op. ‘Dat is nou juist het goeie,’ vertelt  haar   moeder . ‘Als  jullie  d’r niet geweest waren, had  ik  niet zo gauw een goed huis gevonden. Toen  Mieke  ervan vertelde ben  ik  gaan kijken. Daarna ben  ik  bij de gemeente gaan vragen.  Ik  ben er de laatste weken aardig druk mee geweest.’ Madelief   kijkt  haar  verbaasd aan. ‘Waarom heb  je  dan niks gezégd?’ vraagt  ze . ‘Geheimen,’ lacht  haar   moeder . ‘Of dacht  je  soms dat  jij  alléén geheimen had?’ Robbie s eiland 1 ‘ Robbie , hé  Robbie , weet  je  ’t al?’ Madelief   stuift  Robbies  huis binnen.

 Robbie  staat stil voor  haar . ‘Ja,’ zegt  hij  somber. ‘Maar  ík  ga op een eiland wonen.’ Hij  kijkt langs  haar  heen de gang in. ‘ Ik  koop een groot schip. Een zeilschip.  Ik  ben de enige kapitein.  Ik  zeil de wereld rond tot aan  mijn  eiland. Daar ga  ik  wonen. In een boom.’ ‘Sjonge,’ zucht  Madelief  .  Ze  ziet het eiland voor zich. ‘Vind  je  dat niet eng, zo in  je  eentje?’ vraagt  ze . ‘D’r is een aap en D’r zijn vogels,’ zegt  Robbie . ‘De zon schijnt de hele dag. Vanuit  mijn  boom kan  ik  de zee zien. Soms kruipt er een zeehond het strand op. Maar verder komt er niemand.’ Madelief   gaat op een kussen zitten. ‘Mooi hoor,’ zegt  ze . ‘En  je   vader  en  moeder  dan?’ ‘Die stuur  ik  af en toe een brief. In een fles. Hoe gaat het met  jullie , met  mij  gaat het goed. Die flessen dobberen naar Nederland.  Mijn   vader  gaat elke dag naar het strand om ze te zoeken.’ ‘Nou,’ zegt  Madelief  , ‘dan hebben  ze  hier helemáál de ruimte.’ ‘Waar?’ ‘Hier, in dit huis. Als  jij  op dat eiland zit.’ Robbie  knikt. ‘ Ik  moet alleen oppassen voor slangen,’ mompelt  hij . ‘Weet  je  trouwens dat  jij  naar dezelfde school gaat als  ik ?’ vraagt  Madelief  .

 Robbie  kijkt  haar  minachtend aan. ‘Wat nou school. Op  mijn  eiland is geen school.  Ik  maak daar zelf boeken. Heel anders. Zodat  ik   ze  lézen kan. En  mijn  aap ook.’ ‘O ja,’ zegt  Madelief  .  Ze  denkt na. ‘ Mij  niet gezien,’ zegt  ze  dan. ‘Soms, als  ik  zin heb, ga  ik  een eindje varen op  mijn  zeilschip,’ vertelt  Robbie . ‘De meeuwen vliegen met  mij  mee.  Ik  zet  mijn  aap aan het roer en ga zelf op de voorplecht zitten.  We  varen naar een ander eiland. Daar woont een ouwe  man ...’ ‘Met een baard?’ vraagt  Madelief  . ‘Tot op  z’n  knieën. Die  man  is daar gaan wonen toen  ie  een jongen was, net als  ik .  Hij  woont op het strand en heeft altijd een groot vuur aan.  Hij  zegt niks als  ik  kom.  Ik  weet niet eens of  ie  kan praten.  We  geven elkaar een hand, verder niks.  We  kijken naar de vlammen. De hele nacht. De volgende morgen vertrek  ik  weer met  mijn  aap.’  ‘Wanneer ga  je ?’ vraagt  Madelief  .

 Robbie  kijkt  haar  lang aan.

 Madelief   kijkt terug. ‘Volgende week begint de school weer,’ zegt  ze . ‘Vind  jij  ’t dan helemaal niet erg dat  ik  wegga?’ vraagt  Robbie . ‘Natuurlijk. Hartstikke erg,’ zegt  Madelief  . ‘Weet  jij  waar de school staat?  Ik  wel.’ ‘Nee,’ bromt  Robbie . ‘Kom op,’ zegt  Madelief  .  Ze  pakt  Robbies  hand.  Ze  trekt  hem  de kamer uit. ‘Dan laat  ik   je  de school zien.’ Vullis ‘ Je  moet helpen,’ zegt  Robbie . ‘ Ik  moet  m’n  schat verhuizen.’ Hij  wijst op twee lege vuilniszakken die plat op de grond liggen. ‘Waarom?’ vraagt  Madelief   verbaasd. ‘Die moet weg voor  ze  hier komen wonen,’ zegt  Robbie  terwijl  hij  de kleurige vaas op de grond zet. ‘Wat een onzin!’ roept  Madelief   uit. ‘Als  je  hier tóch komt wonen, kan  je  alles juist mooi hier laten!’ Robbie  kijkt  haar  grimmig aan. ‘ Je  kent  Wilma  toch?’ ‘ Je   zusje ?’ Robbie  knikt. ‘Als  die  iets te pakken krijgt blijft het niet lang heel.’ ‘O ja,’ zegt  Madelief  . ‘Dat is zonde.’ ‘Hou  jij  die zak open?’ Madelief   doet het.  Robbie  stopt de onbreekbare dingen onderin: de houten auto, wat stenen, de rolschaats, de fietsbel en nog een hoop dingen meer. Bovenin komen de breekbare dingen. De vaas, de kerstballen, wat flessen. Tot de zak vol is.

 Hij  bindt de zak dicht met een touw. ‘Waar gaan  we  ’t eigenlijk naartoe verhuizen?’ vraagt  Madelief  . ‘Zal  je  wel zien,’ zegt  Robbie .  Hij  is al bezig de tweede zak te vullen. ‘Kom,  we  gaan,’ zegt  hij  als  ie  klaar is.

 Hij  legt de zware zak voorzichtig over  zijn  rug.  Madelief   doet hetzelfde.

Dan gaan  ze  op stap. Door de voordeur, want de planken daar zijn al door  Robbies   vader  weggehaald.

 Ze  lopen naar een straat waar een tram rijdt.  Ze  gaan op de tramheuvel staan.  Robbie  zet  zijn  zak op de grond. ‘Wat ga  je  nou doen?  Ik  heb geen geld hoor,’ zegt  Madelief  .

 Robbie  haalt een tramkaart uit  zijn  achterzak en zwaait die voor  Madeliefs   neus heen en weer. ‘Hoeft niet,’ zegt  hij .

Maar als  Madelief    haar  zak op de grond wil zetten, gebeurt er iets naars. De zak scheurt. Er rolt van alles op de grond. Klats, boem, rinkeldekinkel! Een fles slaat aan scherven.

 Ze  grabbelen alles zo goed mogelijk bij elkaar. Maar het kan natuurlijk niet terug in de zak.  Madelief   heeft  haar  armen vol. En  Robbie  ook. Als de tram eraan komt kan  hij  z’n zak nog nét tussen duim en wijsvinger oppakken.

De tram stopt. De deuren klappen open.

 Madelief   en  Robbie  strompelen naar binnen. ‘Hé, hé,’ roept de  bestuurder . ‘Wat is dát allemaal?’ ‘Eh,’ zegt  Madelief  , ‘dat zijn  wij .’ ‘Wegwezen,’ zegt de  bestuurder  streng. ‘Niks geen vullis op  m’n  tram.’ ‘Vullis?’ Madelief   kijkt  hem  dom aan. Er rolt een kerstbal uit  haar  armen. Hij ploft op de vloer van de tram uit elkaar. ‘ We  hebben toch zeker een kaart!’ ‘Wegwezen,’ buldert de  bestuurder . ‘Laat maar,’ zegt  Robbie  achter  haar . ‘Kom maar terug.’ Madelief   stapt voorzichtig terug op de tramheuvel. De tram rijdt nijdig tingelend weg.

Daar staan  ze  dan met  hun  schat. Wat nu?





Alles moet weg!



 Madelief   kijkt om zich heen.  Ze  zijn niet ver van het huis van  Robbies  ouders. ‘ Ik  weet wat,’ zegt  ze . ‘Zullen  we  naar de markt gaan? Dan verkopen  we  alles.’ Robbie  begrijpt het niet meteen. Maar dan beginnen  z’n  ogen te glinsteren. ‘Doen  we ,’ zegt  hij .

Het is niet ver lopen.

 Ze  wringen zich tussen de mensen door. Alles blijft heel.

Op een leeg plekje tussen twee marktkramen stallen  ze  de schat uit.

Op het asfalt.

 Ze  gaan er op  hun  knieën achter zitten.

Eerst lopen de  mensen  aan  ze  voorbij. Maar algauw blijven er een paar staan.

Een  meneer  met een zwarte hoed op kijkt somber naar beneden. ‘Is de vuilnisbak omgevallen?’ vraagt  hij .

Bah, dat klonk niks aardig.  Madelief   kijkt  hem  kwaad aan. ‘Ja,’ zegt  Robbie , ‘die van  u .’ De  man  lacht als een rasp.  Hij  wijst naar de vaas. ‘Wat kost die?’ ‘Nou eh...,’ zegt  Robbie . ‘Een gulden?’ vraagt de  man .

Oei!  Madelief   schrikt ervan. Dat was een boel. Een hele gulden. ‘Och...,’ zegt  Robbie  verlegen. ‘Twee gulden dan?  M’n   vrouw  is jarig zie  je .’ Robbie  kijkt de  man  slim aan. ‘In de winkel zijn ze heel duur,’ zegt  hij . ‘Daarom,’ antwoordt de  man .  Hij  is niet de vrolijkste van de wereld.  Hij  kijkt naar de vaas alsof die van hondenpoep is gemaakt. ‘Twee en een half?’ gromt  hij , ‘maar verder ga  ik  niet.’ ‘Doen, doen!’ fluistert  Madelief   zenuwachtig. Twee en een halve gulden! Alle mensen nog aan toe, daar kon je een hoop voor kopen. ‘Goed,’ zegt  Robbie . ‘Omdat ’t voor  uw   vrouw  is.’ De  man  trekt  zijn  portemonnee. ‘Hé  Pier , heb  je  een cadeaupapiertje voor  me ?’ schreeuwt  hij  naar een besnorde  man  die boeken verkoopt.  Hij  steekt  Robbie  een rijksdaalder toe. ‘Jawel,’ schreeuwt  Pier  terug. ‘Sinterklaaspapier van vorig jaar.’ ‘Best, best,’ bromt de  man . ‘ Ze  is tóch kippig.’ Robbie  gooit de vaas leeg. De glinsterdingen rollen over de straat.  Hij  pakt de vaas bij zijn oren en geeft hem aan de  man .

 Hij  kijkt niet meer als de vaas in sinterklaaspapier wordt gepakt. ‘Mooie spullen!’ schreeuwt  hij . ‘Bijna nieuw. Alles moet weg!’ En jawel. Het lukt aardig. De houten auto wordt voor vijftig cent verkocht. De fietsbel voor een dubbeltje.

Aan het eind van de middag hebben  ze  aardig wat geld bij elkaar. Alleen de stenen, de kerstballen, de rolschaats en nog wat kleine spullen zijn over. Het kan gemakkelijk in één vuilniszak. ‘Wat doen  we  daar nou mee?’ vraagt  Madelief  .

 Robbie  haalt  zijn  schouders op.  Hij  weet ’t niet. ‘ We  zien wel,’ zegt  hij .  Hij  slingert de zak over  zijn  rug.  Ze  lopen.

 Ze  komen langs een café. De  man  met de zwarte hoed komt er net uit.  Hij  draagt  zijn  cadeau onder  zijn  arm.  Hij  waggelt een beetje.

 Ze  kijken ernaar. ‘Hé  meneer ,’ zegt  Robbie  plotseling. ‘ Ik  heb wat voor  u .’ De  man  draait zich moeizaam naar  hem  om.

 Robbie  drukt de vuilniszak in  zijn  vrije hand. ‘Voor  uw   vrouw ,’ zegt  hij . ‘En nog gefeliciteerd.’ Voordat de  man  wat terug kan zeggen, zijn  ze  al weg. Pas aan het eind van de straat draaien  ze  zich om.

De  man  staat zwaaiend op de stoep.

De vuilniszak bungelt wonderlijk aan  zijn  rechterhand.





De poppen aan ’t dansen ‘Daar heb je de poppen aan ’t dansen,’ zegt  Robbie  de volgende dag.

 Hij  staat met  Madelief   voor  zijn  huis. De ramen zijn nog wel dichtgetimmerd, maar de deur staat wijd open. ‘Wie zijn aan ’t dansen?’ vraagt  Madelief  . ‘De poppen,’ antwoordt  Robbie  verstrooid.  Hij  beklimt het stenen trapje. Uit het huis klinkt het geknal van hamers. Er kreunt een zaag.

 Madelief   komt naast  hem  staan. ‘Waar dan?’ vraagt  ze . ‘Binnen,’ zegt  Robbie  kortaf. ‘Poppen?’ Madelief   snapt er niks van.

 Robbie  kijkt  haar  plotseling aan. ‘Dat ’t mís is, bedoel  ik ,’ snauwt  hij . ‘Dat ze d’r ín zitten. Dat  ik   m’n  huis kwijt ben.’ ‘Ja, dat hoor  ik ,’ knikt  Madelief  . ‘Zullen  we  gaan helpen?’ Ze  wil de gang in stappen. ‘Niks helpen.’ Robbie  trekt  haar  ruw achteruit.  Madelief   valt bijna van ’t trapje. ‘Ga mee,  ik  zal  je  wat laten zien.’ Hij  loopt weg.

 Madelief   aarzelt.  Ze  wil graag naar binnen om te kijken. Maar  ze  is ook benieuwd wat  Robbie  gaat doen. ‘Kom  je  nog?’ roept  hij  vanuit de verte.

 Madelief   holt achter  hem  aan.

 Ze  gaan naar dezelfde tramhalte als gisteren. Dit keer mogen  ze  best mee van de  bestuurder . ‘Weet  je  wat  ik  bij  me  heb?’ zegt  Madelief   in de tram.  Ze  haalt een plastic zakje uit  haar  broekzak. ‘Twee lolly’s.’ Robbie  kijkt ernaar. ‘Kinderachtig,’ zegt  hij . ‘Als het maar lekker is,’ vindt  Madelief  .  Ze  propt de lolly’s terug. ‘Moeten  we  ver?’ ‘Ja,’ zegt  Robbie . ‘Heel ver. Naar  mijn  eiland.’ Madelief   kijkt  hem  ongelovig aan. ‘Zo,’ zegt  ze . ‘Heb  je  al een boot?’ ‘Ja,’ zegt  Robbie .

 Madelief   bekijkt  zijn  gezicht goed. Het ziet er ernstig uit. ‘ Ik  geloof er geen bal van,’ zegt  ze . Toch voelt  ze  zich een beetje ongerust, ergens.

 Ze  rijden de halve stad door. Helemaal naar het eindpunt van de tram. Zó ver is  Madelief   nog niet geweest. Ook niet met  Mieke .

 Ze  stappen uit.

Er staan dikke en hoge gebouwen overal. De straat is breed en volgestopt met auto’s. ‘Zullen  we  teruggaan?’ vraagt  Madelief  . ‘Ben  je  gek!  We  zijn d’r nog niet.’ Ze  gaan een dwarsstraat in, steken een brede straat over. En opeens staan  ze  voor een groot water. Er liggen grote boten in. En ook een paar aan de kant.

Het is een mooi gezicht. ‘Kijk,’ zegt  Robbie .  Hij  wijst. ‘Daar ligt  mijn  boot.’ Madelief   schrikt. Het ongeruste gevoel zit nu duidelijk in  haar  buik. ‘Waar?’ ‘Daar. Die kleine boot met die dikke pijp.’ Madelief   ziet hem.  Ze  blijft stokstijf staan. ‘ Ik  ga niet mee,’ zegt  ze  benauwd. ‘ Ik  wil niet naar dat eiland.’ Robbie  lacht. ‘Jawel, dat wil  je  wél,’ zegt  hij .  Hij  duwt  haar  voor zich uit. ‘Nee!’ gilt  Madelief  .  Ze  ontglipt aan  Robbie s handen. ‘Ga mee terug,’ smeekt  ze . ‘Moet  je  horen...’ ‘Nee!’ gilt  Madelief   weer. ‘Luister nou.  We  gaan ook weer terug.’ Madelief   kijkt  hem  boos aan. ‘Wanneer?’ ‘Straks. Over een uur of zo.’ Madelief   kijkt naar de boot.  Ze  ziet dat er auto’s op rijden en fietsen. Het is dus niet zo’n érg kleine boot. Meer een boot voor gewone  mensen . ‘Mogen  we  d’r dan óp?’ vraagt  ze . ‘Ja,’ zegt  Robbie . ‘Met de tramkaart.’ Dan loopt  Madelief   toch maar met  hem  mee.  Ze  gaan over een brede, dikke plank aan boord. Net als de auto’s en de fietsen.

Als  ze  varen komt er een  meneer  met een kniptang langs.  Robbie  hoeft alleen maar  zijn  kaart te laten zien. Dan loopt  ie  weer door.

Het is leuk hoor.  Ze  varen vlak langs hele grote schepen. Die toeteren soms met een zwaar bromgeluid.

De boot wiebelt op de golven. Dat is een gek gevoel.

Jammer dat  ze  zo gauw aan de overkant zijn.





 Robbie s eiland 2



Het is een vreemd eiland. Het lijkt een gewone overkant, maar dat is het niet. Het is een verwaarloosd eiland.

Er liggen ouwe boten op de kant. Sommige helemaal kapot, andere bijna.  Robbie  loopt langs de waterkant. Er is daar een smal pad.  Madelief   loopt achter  hem .

Waar gaat  ie  nou toch heen?

Het wordt steeds gekker. Net of hier geen  mensen  wonen. Zo leeg is het. Een beetje koud en winderig ook.

 Robbie  staat stil. Er liggen boten in het water. Niet áchter elkaar, maar náást elkaar. Ze liggen stijf tegen elkaar aangedrukt. De laatste boot ligt vér van de kant.

 Robbie  klimt op de eerste boot. ‘Kom,’ zegt  hij .

Het zijn ouwe boten. Veel rotte planken en kapotte ramen.

 Robbie  springt op de volgende boot.

Het water maakt malle geluiden. Het trommelt tegen de boten.

Op de vierde boot blijft  Robbie  staan.  Hij  rukt het luik naar de stuurhut open. Achter in de hut zitten klapdeuren.  Robbie  duwt ze van elkaar. Wat  Madelief   ziet, is haast niet te geloven. Een klein, smal kamertje. Twee banken aan weerszijden, een tafel in het midden. En de ramen, die zijn heel!

 Robbie  ziet  haar  verbaasde gezicht.  Hij  gaat trots op een bank zitten. ‘Hier ga  ik  wonen,’ zegt  hij . ‘Hoe heb  je  dit nou weer gevonden?’ roept  Madelief   bewonderend uit. ‘Gewoon,’ zegt  Robbie . Maar  hij  kijkt niet erg gewoon.

 Madelief   gaat naast  hem  zitten. Het is er wel klein, maar ook héél gezellig.





 Ze  kijkt achterom. Over de volgende boten héén zie je het water.

Plonk, plonk, doet het onder de boot.

 Ze  trekt het plastic zakje met lolly’s uit  haar  broek. ‘Moet  je  D’r een?’ vraagt  ze . ‘Ja, lekker,’ zegt  Robbie .

 Madelief   wurmt de kleverige lolly’s uit het zakje.  Ze  zijn allebei groen. Maar in de ene zit een deuk. ‘Blijven  we  nou altijd vrienden?’ vraagt  ze . ‘Goed,’ zegt  Robbie . ‘Voor eeuwig?’ ‘Eh, ja, voor eeuwig.’ Madelief   kijkt tevreden.  Ze  geeft  Robbie  de lolly met de deuk.  Robbie  wil hem net in  zijn  mond steken als  ie  ’t ziet. Het is eigenlijk geen deuk. Het is meer een gat. Je kan er je pink in steken. ‘Waarom krijg  ik  er een met een gat?’ vraagt  hij  boos. ‘D’r zijn er toch maar twee!’ zegt  Madelief  .  Ze  gaat rechtop zitten.  Ze  kijkt vanuit de hoogte op  hem  neer. ‘Dan hoef  ik  nog niet die ene met dat gat!’ schreeuwt  Robbie . ‘Ach  jij ,’ snauwt  Madelief  .  Ze  schuift over de bank heen en weer. ‘Met  je  ouwe rotboot.’ Ze  steekt de lolly ver in  haar  mond. ‘Ouwe rotboot?!’ gilt  Robbie .  Hij  smijt z’n lolly op tafel aan stukken. ‘Ga dan maar gauw van die ouwe rotboot af!’ Maar  Madelief   blijft zitten. ‘Goed,’ loeit  Robbie , ‘dan ga  ík  wel.’ Hij  springt op, stapt over  Madeliefs   benen naar de stuurhut. En hop, daar is  ie  verdwenen.

 Madelief   hoort  zijn  voeten bonken op de andere schepen. ‘Hé  Robbie !’ schreeuwt  ze .  Ze  rent  hem  achterna.

 Hij  is al op de kant.  Ze  ziet  hem  rennen langs het pad. ‘ Robbie !  Ik  heb geen tramkaart!’ Haar  stem verwaait in de wind.

 Ze  springt van de ene boot op de andere. De kant op.  Robbie  achterna.  Haar  hele leven op het eiland blijven zeker! Brrr. Wat een eng bedenksel is dat.

Zó hard heeft  ze  nog nooit gelopen.  Haar  haren wapperen als een vlag. Plotseling staat  ze  stil. Want daar zit  ie . In het gras naast het pad.  Hij  kijkt lachend naar  haar  omhoog. ‘Haha, hoe vond  je  dat?’ grinnikt  hij . ‘Niet leuk,’ zegt  Madelief   hijgend. ‘Neehee hihi, niet leuk. Dat dacht  ik  al. Weet  je  wat het leukste was?’ ‘Nou?’ ‘Dat  je  geen tramkaart hebt hahaha.’ Robbie  rolt achterover van het lachen.

 Madelief   gaat zitten. ‘Heel grappig ja,’ zegt  ze . ‘Moet  je  een lik?’ Ze  steekt  hem   haar  lolly toe.

 Robbie  komt overeind tot  ie  zit. ‘Geef maar op,’ zegt  hij .

 Hij  stopt de lolly in  zijn  mond. Dan mag  Madelief   weer.

 Ze  kijken uit over het water, de toeterende boten en de buigende hijskranen.

Tot de lolly op is.

Dan gaan  ze  naar huis. Beste  Roos  en  Jan-Willem .

 Ik  heb een vriend die  Robbie  heet.

Het is een spannende  jongen .

Want  we  hadden eerst een eigen huis en  hij  zegt altijd Ammehoela.

Nu hebben  we  een eiland.

Je moet er met de boot naar toe.

Omdat het in het water ligt.

En je hebt er een tramkaart voor nodig.

 We  noemen het eiland Ammehoela.

 We  hebben er een boot.

Daar wonen  we  als  we  niet thuis zijn.

En morgen begint de school.

 Jullie  mogen niemand van het eiland Ammehoela vertellen.

Want dat is een geheim.

Want je kan er in het water vallen en dat vindt  mijn   moeder  niet goed.

Als  jullie  een geheim hebben vertel  ik  het ook niet verder.

Dus als  je  een geheim hebt, kan  je   me  dat rustig schrijven.

 Madelief  . 
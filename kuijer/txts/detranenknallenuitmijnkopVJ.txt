Het onmogelijke 

 Jonathan  ligt in bed.  Zijn  ogen zijn gesloten. Het lijkt net of  hij  slaapt, maar dat weet je nooit zeker. ‘Ben  ik  wakker?’ vraagt  hij  hardop.  Zijn  ogen blijven dicht. ‘Of dróóm  ik  dat  ik  wakker ben?’ Nu gaan  zijn  ogen open.  Zijn  vuist zweeft naar het kastje naast  zijn  bed. ‘Zzzz,’ doet  zijn  mond daarbij. Boven het kastje blijft de vuist hangen. ‘Kggg.’ De vuist gaat open, zakt, zzzz, naar beneden en grijpt een mooie ronde steen. ‘Ieieie.’ Daar gaat de hand met de steen omhoog. ‘Tik-tik-tik.’ De hand daalt haperend naar de dekens. ‘Dit was een kraanwagen,’ legt  Jonathan  uit. ‘Een rooie als  ik   me  niet vergis.’ Hij  aait over de gladde steen. Dat is wel gek, een kraanwagen die aait.  Jonathan  stapt uit  zijn  bed en loopt naar het raam.  Hij  drukt de steen tegen  zijn  wang.  Hij  tuurt naar een kerktoren in de verte. ‘Kwart over zes,’ zegt  hij . ‘Dat is vroeg voor mensen. Voor straatlantaarns is het juist laat.’ Vanuit  zijn  raam kan  hij  er twee zien. De ene brandt. De andere brandt niet omdat die kapot is. Daardoor kan je niet goed zien wat er geschreven staat op de muur mast de bakkerswinkel.  Jonathan  weet wat er staat. Er staat: HOU VAN HET ONMOGELIJKE. Maar  hij  weer niet wat dat betekent. Nu gaat de straatlantaarn uit. Er landt een duif in de dakgoot die meteen weer opvliegt. Zeker geschrokken van de wekker. Die staat te ratelen onder de dakgoot, in de slaapkamer van  Jonathans   ouders .  Jonathan  dendert de zoldertrap af.  Hij  gooit de slaapkamerdeur open en springt boven op het bed. ‘Au,’ kreunt  zijn   vader . ‘Hé,’ bromt  zijn   moeder . Want ouders zijn ook maar mensen. 
Deze heten  Ellie  en  Fred .  Ellie  is ‘s morgens een beetje kribbig.  Fred  is ‘s morgens stekelig in  zijn  gezicht. Maar verder zijn  het  beste mensen.  Jonathan  voelt met een vinger langs  Freds  stoppelige wang. Hoe kan het toch dat er zomaar haren uit je gezicht groeien? Dat is toch niet normaal meer? ‘Kom,’ zegt  Fred . ‘ Ik  moet eruit. Ga  je  mee?’ Het verhalenboompje 


 Jonathan  is zo’n jongen die almaar verhaaltjes in  zijn  hoofd krijgt. Daar kan  hij  niks aan doen. Dat gaat vanzelf.  Hij  kan ze niet tegenhouden.  Hij  kan ze ook niet bedenken. Ze groeien aan een verhalenboompje. En als er een verhaaltje rijp is valt het eraf. Zo gaat dat ongeveer. Het zijn gekke verhaaltjes soms. Daar kan  Jonathan  niks aan doen.  Hij  is niet de baas over het verhalenboompje in  zijn  hoofd. En ze beginnen altijd zo: ‘Op een dag...’ en dan verder.  Jonathan  zit nu in de keuken.  Hij  zit met  zijn   vader  aan de keukentafel.  Ze  eten. En dan gebeurt het weer. ‘Op een dag,’ denkt  Jonathan . 

Op een dag had  Jonathan  opeens een baard. Dat was een raar gevoel.  Jonathan  werd wakker,  hij  stapte uit bed en  hij  struikelde meteen over  zijn  baard. ‘Ach, wat stom,’ zei  Jonathan . ‘Heb  ik   me  alwéér vergeten te scheren.’ Hij  liep naar her raam en droeg  zijn  baard in  zijn  handen.  Hij  keek naar buiten. ‘ Ik  moet vandaag maar es van het onmogelijke houden,’ dacht  hij , na het scheren.  Hij  liep naar beneden en klopte op de slaapkamerdeur van  Ellie  en  Fred . ‘Opstaan  kinderen ,’ riep  hij . ‘ Jullie  moeten naar school!’ ‘Joehoe!’ riep  Ellie , maar  Fred  zei niks, want  die  wilde nooit naar school. ‘Haal  je   Fred  d’r ook even uit,’ riep  Jonathan . ‘Dan ga  ik   me  vast scheren.’ ‘Hé  Jonathan ,’ zegt  zijn   vader . ‘Zit  je  weer te dromen?’ Jonathan  kijkt  hem  verschrikt aan.  Hij  schudt  zijn  hoofd om het verhaaltje eruit te schudden. ‘Eh, nee,’ zegt  hij . ‘ Ik  droom niet,  ik  denk.’ ‘O,’ zegt  Fred . ‘Moet  je  nog melk?’ Hij  schenkt  Jonathans  beker vol. ‘ Jij  moet  je  nog scheren hè?’ vraagt  Jonathan . ‘Jazeker,’ zegt  Fred .  Hij  raspt met  zijn  hand over  zijn  kin. ‘Als  jij   je  niet elke dag scheert, dan struikel  je  over  je  baard zeker?’ ‘Dat weet  ik  niet hoor,’ lacht  Fred . ‘ Ik  weet niet hoe ver die komt.’ Jonathan  denkt even na. ‘Gek is dat,’ zegt  hij  dan. ‘ Jij  kent  je  eigen baard niet eens.’ ‘Och,’ zegt  Fred . ‘ Ik  ken m’n blindedarm ook niet. Eet es door.’ Jonathan  stopt een stukje brood in  zijn  mond.  Fred  heeft gelijk. Er is een hoop van jezelf dat je niet kent. Je darmen en je hart bijvoorbeeld. En je verhalenboompje! ‘ Pappa , wat betekent “HOU VAN HET ONMOGELIJKE”?’ ‘Geen idee  jongen , geen idee.’ Fred  staat op om zich te scheren. Dat doet  hij  altijd in de keuken. Dat is gezellig, want dan kan je met  hem  blijven praten. 


Eend 

Dan komt  Ellie  binnen.  D’r  haar staat nog alle kanten op.  Ze  heeft een jas aan met bloemetjes erop.  Ze  gaapt.  Ze  gaat aan tafel zitten en schenkt thee in. Dan neemt  ze  voorzichtig een paar slokjes. ‘Zo,’ zegt  ze . ‘Hè hè.’ Meer komt er voorlopig niet uit. ‘ Als je groot bent, kan je dan nog wel kleine dingen zien? ’ vraagt  Jonathan . ‘Hoe bedoel  je ?’ vraagt  Fred .  Hij  trekt malle gezichten in de scheerspiegel. ‘Nou, eh, als je zo groot bent als  jij , dan is je hoofd heel ver van de grond, ’ zegt  Jonathan . ‘Dat is zo,’ zegt  zijn   vader . ‘En dan lijken de mieren nog kleiner.’ Zijn  vader  is even stil. ‘ Ik  heb goeie ogen,’ zegt  hij  dan. ‘ Ik  trap nooit op mieren,  jij  wel,’ zegt  Jonathan . ‘ Ik  zie ze beter.  Mijn  kop is dichter bij de grond.’  ‘Hoofd,’ zegt  Ellie . ‘ Je  hebt een hoofd.’ Want  Ellie  komt uit een keurige familie. ‘ Ik  doe ‘t niet expres,’ zegt  Fred . ‘ Jouw  hoofd zit bijna in de wolken, daarom zie  je  niks,’ zegt  Jonathan . ‘ Jij  zou eigenlijk ogen in  je  knieën moeten hebben.’ ‘Of in  je  tenen,’ grinnikt  Ellie . ‘En als  ik  dan val?’ vraagt  zijn   vader  bezorgd.  Jonathan  denkt na. ‘ Grote mensen vallen nooit op hun knieën. Kinderen altijd. Grote mensen vallen meestal op hun kont. ’ ‘Bips,’ zegt  Ellie . ‘Bips heet dat.’ ‘ Ik  zal  je  es iets stoms vertellen van een kind,’ zegt  Fred . ‘ Ik  had een  vriendje  vroeger en  die  had een eend. Een tamme eend, die je zo uit de vijver kon pakken.  Mijn   vriendje  vond op een keer dat  zijn  eend vies was.  Hij  haalt hem uit de vijver en wast hem met water en zeep.  Hij  zet hem terug in de vijver en toen verzoop die eend. Plomp, koppie onder ging ie.’ Jonathan  kijkt  zijn   vader  aan. Zou het waar zijn van die eend? Eenden kunnen toch zwemmen? ‘ Ik  snap d’r niks van,’ zegt  Ellie . ‘Waarom verdronk die eend?’ ‘Eh, dat weet  ik  ook niet,’ zucht  Fred . ‘Maar wie wast er nou een eend?’ ‘ Ik  niet,’ zegt  Jonathan .  Hij  zucht. Misschien was het maar een verhaaltje. Misschien was het echt. Had  zijn   vader  ook een verhalenboompje in  zijn  kop, eh hoofd? En wist  ie  dat zelf wel?  


Sterren 

 Jonathan  is op weg naar school.  Hij  lijkt helemaal niet meer op een jongen die almaar dingen bedenkt.  Hij  telt stoeptegels en dat is een tamelijk domme bezigheid. ‘Hallo  Jonathan , wat doe  je  raar.’ Jonathan  kijkt op. Er staat een  meisje  voor  hem . ‘Hallo  Maartje ,’ zegt  Jonathan .  Hij  kijkt geleerd naar de stoep. ‘Hoeveel tegels heeft een stoep denk  je ?’ Maartje  kijkt nou ook naar de stoep.  Ze  haalt  haar  schouders op. ‘Ontelbaar,’ zegt  ze .  Jonathan  knikt. ‘Dat dacht  ik  vroeger ook,’ zegt  hij . ‘Toen  ik  nog klein was. Maar ontelbaar, dat bestaat eigenlijk niet.’ Maartje  denkt na. ‘Jawel,’ zegt  ze . Dat bestaat wel. Er zijn ontelbaar veel sterren.’ ‘Nee,’ zegt  Jonathan , ‘er is niets dat je niet kunt tellen.’ ‘Goh,’ zegt  Maartje . ‘Maar als je de sterren wilt tellen, dan moet je je hele leven doortellen en als je doodgaat ben je nog niet klaar,’ vertelt  Jonathan . ‘Er is es een heel geleerde  meneer  geweest die ‘t heeft geprobeerd, maar die heeft zich verslikt en toen was  ie  dood.’ ‘Verslikt?’ roept  Maartje  verbaasd. ‘Waarin?’ ‘In  zijn  laatste grote getal,’ zegt  Jonathan . ‘ Hij  probeerde negenhonderdzesmiljoenvijf- honderddrieenveertigduizendtweehonderdnegenendertig te zeggen en toen stikte  die .’ Maartje  kijkt  Jonathan  met open mond aan. ‘Zeg dat nog een keer,’ zegt  ze . ‘Ja,  ik  kijk wel uit,’ zegt  Jonathan .  Maartje  is even stil.  Ze  stapt flink door en staart daarbij in de verte. ‘ Mijn   vader  heeft thuis kleuren die niet bestaan,’ vertelt  Jonathan . ‘In geheime flesjes. Mooi hoor.’ ‘Kleuren die niet bestaan?’ vraagt  Maartje . ‘Die hebben nog geen namen,’ legt  Jonathan  uit. ‘Dat kan toch? Het is bijvoorbeeld geen rood, geen geel, geen blauw. Het is een kleur die nog nooit iemand heeft gezien.’ ‘O,’ zegt  Maartje .  Ze  kijkt  Jonathan  van opzij aan.  Hij  kijkt heel ernstig. ‘ Ik  weet niet zeker of dat kàn,’ zegt  ze . ‘ Ik  ook niet,’ grinnikt  Jonathan . ‘Maar ‘t zou best leuk zijn.’ Juf

 Jonathan  heeft een lieve  juf .  Het  is eigenlijk nog maar een meisje, die  schooljuf . Als  ze   Jonathan  aankijkt, kan  hij  opeens niet meer zo goed denken. Dat komt door  haar  rode lippen. Daar moet  hij  de hele tijd naar kijken. Soms loopt  ze  langs de tafeltjes. Soms aait  ze  een  kind  over het hoofd. Dat heeft  ze  bij  Jonathan  een keer gedaan. Toen kreeg  ie  kippenvel. ‘Juf?’ vraagt  Jonathan . ‘Ja  Jonathan ?’ zegt de  juf .  Ze  kijkt  hem  glimlachend aan. ‘Eh...’ zegt  Jonathan .  Hij  krijgt een rood hoofd. ‘Zeg ‘t maar  Jonathan ,’ zegt de  juf  vriendelijk.  Jonathan  krijgt het verschrikkelijk benauwd. ‘ Ik ,  ik  weet ‘t niet meer,’ stottert  hij . De  kinderen  giechelen. ‘Geeft niks,’ zegt de  juf . ‘Dat heb  ik  ook zo vaak. Dan weet  ik  opeens niet meer wat  ik  zeggen wou.’ Jonathan  knikt. Dat is aardig van de  juf  om dat te zeggen. Maar het is vast niet waar. De  juf  weet altijd wat  ze  moet zeggen.  Hij  ook. Behalve als  ze  naar  hem  kijkt. En glimlacht. Deze  juf  is de liefste en de mooiste  juf  van de wereld. Juffrouw De Zwaan heet  ze .  Ze  heeft een soort haar dat eigenlijk niet bestaat. Het lijkt op de vacht van een sprookjesdier.  Haar  mond komt uit een droom. Als  ze  lacht, rinkelt het in je buik.  Jonathan  wordt zo droevig als  ze  almaar niet naar  hem  kijkt. Als  ze  zich nou omdraaide. Als  ze  zou vragen: ‘ Jonathan , wil  jij  even...’ Dan zou  hij  roepen: ‘Ja  juf ! Voor  u  ga  ik  tot het einde der wereld. En  ik  wil ook best de vuilniszakken buiten zetten.’ Maar de  juf  vraagt niks.  Jonathan  moet sommen maken. En als  ie  ze goed heeft, zet de  juf  er een krul onder. Een krul. Meer niet. O jee, daar gebeurt het weer hoor.  Jonathan  zit heel wazig te kijken. Wedden dat het volgende verhaaltje met ‘Op een dag...’ begint? 


Held 


Op een dag stormde een  boef  het klaslokaal binnen.  Hij  richtte  zijn  geweer op de  juf . ‘Handen omhoog,’ schreeuwde  hij .  Hij  had een geruit jasje aan. En een pet op. En haren op  zijn  neus. En een dolkmes met een bloedgleuf aan  zijn  riem. Het was een gemene  boef  die door de politie werd gezocht. ‘Ooo,’ gilde de  juf .  Ze  wist helemaal niet wat  ze  moest doen.  Ze  keek hulpeloos naar  Jonathan .  Jonathan  knipoogde naar  haar . Dat betekende dat het wel in orde zou komen. Toen werd de  juf  weer helemaal gerust. ‘Wat wilt  u ?’ vroeg  ze  aan de  boef . ‘Geld,’ zei de  boef . De  juf  keek ongemerkt even naar  Jonathan .  Jonathan  knikte langzaam met  zijn  hoofd. Dat betekende dat de  juf  maar moest doen wat de  boef  zei. Want anders schoot  hij   haar  dwars door  haar  hart. 
De  juf  pakte het sigarenblikje. Daar zaten de kwartjes in voor konijnenvoer. De  boef  graaide het blikje uit  haar  handen.  Hij  wilde meteen wegrennen, maar  Jonathan  riep: ‘Eén ogenblikje.’ Dat riep  Jonathan  nogal gevaarlijk. De andere  kinderen  kregen er kippenvel van. De  juf  keek  hem  met grote ogen aan. Blauwe ogen. Er stonden tranen in. De  boef  stond stokstijf voor het schoolbord. Het blikje trilde in  zijn  linkerhand.  Jonathan  kwam uit  zijn  bank. De  boef  richtte  zijn  geweer op  hem . Maar  Jonathan  liep langzaam naar  hem  toe. ‘Blijf staan  rotjong ,’ schreeuwde de  boef  zenuwachtig.  Jonathan  liep gewoon door. Toen stak  hij  twee vingers in de loop van het geweer. Daar had de  boef  niet van terug. ‘lk- ik  schiet hoor,’ zei  hij . Het zweet druppelde van  zijn  voorhoofd. ‘Leg dat blikje terug,’ zei  Jonathan . ‘Anders bel  ik  de politie.’ Toen moest de  boef  wel.  Hij  legde het blikje op  jufs  tafel en ging er snel vandoor. Alle  kinderen  klapten in  hun  handen. Maar dat vond  Jonathan  niet belangrijk.  Hij  keek naar de  juf .  Die  lachte door  haar  tranen heen.  Ze  kwam naar  hem  toe en aaide  hem  zacht over  zijn  hoofd. ‘ Je  bent  mijn  held,’ zei  ze . ‘ Mijn  kleine  held .’ Mazelen ‘ Jonathan , werk es door,’ roept  juf De Zwaan  streng. ‘Eh,’ schrikt  Jonathan . ‘Ja  juf .’ Asjemenou, daar was  ie  weer helemaal in een verhaal weggezakt zeg!  Hij  kijkt stiekem naar het schrift van  Appie , die naast  hem  zit.  Die  is al aan het vierde rijtje sommen. En  hij  pas aan het tweede! Waar is de  juf ? Ai!  Die  is al vlakbij! Met  haar  rooie pen.  Jonathan  gaat als een razende aan het werk. Dan staat de  juf  naast  hem .  Ze  zegt niks.  Ze  zet alleen rooie strepen. Twee, drie, vier rooie strepen! 'Dat gaat niet goed  Jonathan ,’ zegt  ze . ‘Hoe komt dat?’ Jonathan  wordt knalrood.  Hij  weer niet wat  hij  zeggen moet. De  juf  buigt zich voorover.  Ze  kijkt in  zijn  ogen.  Jonathan  kan daar niet tegen.  Hij  durft niet terug te kijken.  Zijn  hart klopt in  zijn  keel. ‘ M’n   moeder  is ziek,’ zegt  hij  opeens. ‘Erg ziek.’ Er springen tranen in  zijn  ogen. ‘Ach jongen,’ zegt de  juf . ‘Wat vervelend nou. Ligt  ze  in bed?’ ‘Ja,’ fluistert  Jonathan . ‘En  ze  is helemaal wit.’ ‘Wie zorgt er dan voor  d’r ?’ vraagt de  juf . ‘Niemand,’ zegt  Jonathan , ‘helemaal niemand.’ De  juf  legt  haar  arm om  zijn  schouders.  Jonathan  krijgt het er warm van. ‘Zal  ik  straks met  je  mee naar huis gaan?’ vraagt  ze .  Jonathan  schrikt.  Hij  vergeet per ongeluk dat  hij  aan het huilen was. ‘Nee  juf , dat kan niet  juf , want ‘t is besmettelijk,’ stottert  hij . ‘Ach, ook dat nog,’ zegt de  juf  bezorgd. ‘Misschien heeft  ze  de mazelen,’ zegt  Jonathan . De  juf  gaat recht overeind staan. ‘Zou ‘t?’ vraagt  ze . ‘Of waterpokken.’ ‘ Ik  weet niet,’ zegt de  juf .  Ze  glimlacht. Dat vindt  Jonathan  wel prettig. ‘Maak  je  maar geen zorgen,’ zegt  ze . ‘ Ze  zal wel gauw weer beter zijn.’ Ze  buigt zich over  Appies  schrift en zet onder ieder rijtje sommen een krul. 


Verzen 

Op weg naar huis gebeurt het wéér. Alsof het nooit ophoudt! Alsof  Jonathan  nergens kan zijn zonder dat er een verhaal in  zijn  hoofd komt! Kan  hij  niet beter stoeptegels gaan tellen? Wie weer. Maar het is al te laat. Het verhaal is in volle gang: 
Op een dag kwam  Jonathan  een stokoude  man  tegen.  Hij  was zo oud dat  hij  de bomen nog had gekend toen die klein waren. De  man  stond stil toen  hij   Jonathan  zag.  Hij  zei: ‘ Jou  heb  ik  meer gezien.  Jij  bent die  jongen  die zo goed kan denken. Als  jij  voorbijkomt hoor  ik   je  hersens knarsen. Kan dat niet wat minder?’ ‘Nee,’ zei  Jonathan . ‘Dat kan niet minder. Dat gaat vanzelf.’ ‘Dat dacht  ik  al,’ knikte de oude  man . ‘Maar kan het dan misschien wat minder luidruchtig?’ ‘Nee,’ zei  Jonathan . ‘ Ik  ben geen baas over  mijn  hersens.’ ‘Nee, nee,’ mompelde de oude  man .  Hij  schudde met  zijn  hoofd.  Hij  moest misschien een nare gedachte kwijt. Toen keek  hij   Jonathan  weer aan. ‘En?’ vroeg  hij , ‘begrijp  je  al het een en ander?’ ‘Tamelijk wat,’ zei  Jonathan . ‘De stenen begrijp  ik  goed. De planten en dieren ook wel een beetje. Maar de mensen vind  ik  moeilijk. Moeilijker dan sommen.’ ‘Ja, ja,’ bromde de oude  man . ‘Dan zal  ik   je  es wat vertellen.  Ik  ben zevenennegentig jaar geloof  ik . Ja, dat moet ‘t zo ongeveer zijn. Maar van de mensen begrijp  ik  nog steeds geen snars.’ ‘Sjonge,’ zei  Jonathan . ‘Voor  ik  ‘t vergeet,’ ging de oude  man  verder. ‘ Je  bent toch niet verliefd op  je   juf  hè?’ Jonathan  werd knalrood.  Hij  boog  zijn  hoofd. ‘Eh, ja, eigenlijk wel,’ fluisterde  hij  verlegen. ‘Ach!’ riep de oude  man  uit. ‘Ach en wee! Wat een verdriet! O kleine  vriend ,  ik  heb medelijden met  je  arme hart. Doet ‘t erg zeer?’ ‘Een beetje,’ fluisterde  Jonathan . ‘Wist  ik  maar raad,’ jammerde de oude  man . ‘Kun  je  d’r niet vergeten?’ ‘Eh, nee,’ zei  Jonathan . ‘Ach en wee!’ kreet de oude  man . ‘Het treft de denkers altijd het hardst. Heeft  ze   je  tenminste opgemerkt’ ‘Jawel,’ knikte  Jonathan . ‘ Ze  zegt soms  goeiemorgen  Jonathan , of moet  je  naar de wc  Jonathan , of heb  je  geen zakdoek bij  je   Jonathan .  Zulke dingen.’ goeiemorgen  Jonathan , of moet  je  naar de wc  Jonathan , of heb  je  geen zakdoek bij  je   Jonathan . ‘Goed, goed,’ riep de oude  man .  Hij  boog zich naar  Jonathan  over. ‘Dat is een goed begin,’ fluisterde  hij . ‘Maar het is niet genoeg. Wie verliefd wordt op zijn  juf , die zijn hart doet eeuwig zeer. Het is niet anders. Er is maar één middel...’ De oude  man  zweeg plotseling.  Hij  keek bang om zich heen. ‘Eén middel?’ vroeg  Jonathan . ‘Ssssst,’ siste de oude  man . ‘Er is maar één middel waar  juffen  niet tegenop kunnen. En 
dat middel heet: gevoelige verzen.’ ‘Wat?’ vroeg  Jonathan . ‘Gevoelige verzen,’ zei de oude  man  nog een keer. ‘ Ik  weet niet of  ik  dat kan,’ zei  Jonathan  moedeloos. ‘Jawel, jáwéél,’ riep de oude  man . ‘Dat kan  je  best. Het moeten rijmende verzen zijn, want dat staat knap. En ze moeten doordrenkt zijn met tranen. Het is  je  enige kans  m’n   jongen ...’ ‘ Ik  zal  m’n  best doen,’ zei  Jonathan . De oude  man  knikte tevreden en loste op in de lucht. 


Stenen ‘Voel  jij   je  niet en klein beetje ziek?’ vraagt  Jonathan  aan  zijn   moeder . ‘Ziek?’ vraagt  Ellie . ‘Hoe kom  je  dáár nou bij?  Ik  voel  me  prima.’ Jonathan  knikt.  Hij  aait over een mooie ronde steen in  zijn  linkerhand. ‘Heb  je  al mazelen gehad?’ vraagt  hij . ‘Ja, wat dacht  je ,’ roept  Ellie  uit. ‘En waterpokken?’ ‘Nee, waterpokken niet.’ Jonathan  pakt de steen in  zijn  andere hand.  Hij  houdt hem vlak voor  zijn  ogen. ‘Dus als  je   je  straks een beetje ziek voelt, zou  je  best waterpokken kunnen hebben,’ zegt  hij . ‘ Ik  voel  me  straks niet ziek!’ roept  Ellie  boos. ‘Wat krijgen we nou? Wil  je   me  ziek hebben?’ ‘Nee hoor,’ zegt  Jonathan . ‘Stenen leven, wist  je  dat?’ vraagt  hij . ‘Nee,’ zegt  Ellie . ‘En weet  je  waarom niet? Omdat ‘t niet wáár is. Stenen leven niet. En ze krijgen ook geen waterpokken.’ Jonathan  denkt na.  Hij  kijkt naar de steen in  zijn  hand. ‘Stenen leven,’ zegt  hij  koppig. ‘ Ze  leven vanbinnen, voel maar.’ Hij  steekt  zijn  hand uit.  Zijn   moeder  kan de steen makkelijk pakken, maar  ze  doet het niet.  Ze  kijkt er niet eens naar. ‘ Ze  zijn warm vanbinnen. En er zitten duizend gaatjes in voor de lucht,’ vertelt  Jonathan . ‘Nou!’ roept  Ellie . ‘Hou nou maar es op over stenen. Nou weet  ik  ‘t wel. Stenen zijn dood. Dat weet  je  best. Ga es wat anders doen.’ Jonathan  knijpt in  zijn  steen.  Zijn   moeder  ziet het niet.  Ze  trekt een kast open en pakt iets.  Jonathan  loopt de kamer uit.  Hij  gaat de trap op. Bovenaan blijft  hij  staan.  Hij  strekt  zijn  hand. De steen dondert de trap af. Bam, wam, kledder, boem. In de gang blijft  hij  liggen.  Ellie  rukt kwaad de kamerdeur open. ‘Wat is dat voor leven?’ schreeuwt  ze . ‘Dat is  mijn  steen,’ zegt  Jonathan . 

O volle maan!

 Jonathan  heeft een papier op tafel gelegd.  Hij  probeert een gedicht te maken. Een gedicht voor  juf  De Zwaan. Dat is wel moeilijk.  Hij  schrijft: O  juf  De Zwaan! Dan stopt  hij . Hoe moet het nu verder? Wat rijmt er op Zwaan? Wacht,  hij  weet wat. O  juf  De Zwaan! 
O volle maan! 
Wat een banaan! 
Zie  ik  daar gaan! Hij  leest het gedicht tevreden aan zichzelf voor. Het is een mooi gedicht, dat weet  hij  zeker. Alleen die banaan, die staat een beetje gek. En kon je een banaan zien gáán? Jawel. Jawel. Natuurlijk. Als iemand op straat een banaan eet, zie je een banaan gaan. Waar of niet? 
Toch nog eens anders proberen. Juf De Zwaan  ! Nee, wacht. Zo moest het: Juf De Zwaan    u  bent al groot
Daarom gaat  u  gauwer dood Zie je? Prachtig. Nou moest  hij  er wat bloemen bij tekenen en dan was het klaar. Een kruis erboven. En iets langer maken. Juf De Zwaan    u  bent al groot 
Daarom gaat  u  gauwer dood 
Dat is jammer en zo voort 
En ook niet zoals het hoort. Ja, ja, best mooi hoor, maar er zou eigenlijk een tweede couplet bij moeten. Eh, met iets verdrietigs erin, dat je ervan moet huilen. Als  u  in uw graf gaat al 
Speel  ik  nog op straat voetbal 
O dat is een naar gevoel 
 Ik  schiet telkens naast het doel. 
 Juf De Zwaan  ga maar niet dood 
Want dan wil  ik  niet meer groot. Ach ja! Dat is mooi!  Jonathan  is er droevig van geworden.  Hij  slikt een paar keer. ‘O  juf De Zwaan ! O volle maan!’ fluistert  hij . Waardeloze zaterdag. Kon  hij  maar naar school. Straks kwam  ze  nog onder een auto, ergens, zonder dat iemand het merkte! 


Snot ‘Waarom zit er eigenlijk snot in je neus?’ vraagt  Jonathan . ‘Hè  Jonathan ,’ roept  zijn   moeder  met een vies gezicht. ‘ We  zitten te eten!’ Dat is waar.  Ze  zitten te eten, maar wat heeft dat met snot te maken? ‘ Ik  eet ’t altijd op,’ zegt  Jonathan . ‘Wat?’ ‘ Me  snot.’ ‘ Jonathan !’ Jonathan  kijkt  zijn   moeder  verbaasd aan.  Ze  heeft  haar  vork op  haar  bord gesmeten. ‘Alleen de harde stukjes hoor,’ vertelt  Jonathan . ‘Dat kledderige spul smeer  ik  altijd aan  mijn  broek af.’ ‘ Jij  denkt zeker dat  je  grappig bent!’ ‘Nee hoor  mam ,’ zegt  Jonathan .  Zijn   moeder  zucht.  Ze  pakt de vork en prikt er een stukje brood aan. Als het vlak bij  haar  mond is, valt het eraf.   Ze  prikt het opnieuw aan  haar  vork. Nu gaat het goed. 
 Jonathan  kijkt naar  haar  gesloten mond.  Hij  begrijpt niet hoe je kunt kauwen met je mond dicht. ‘Stik  je  nou niet?’ vraagt  hij . ‘Welnee, hoe kom  je  daar nou bij?’ ‘Hoe krijg  je  dan lucht?’ ‘Door  me  neus.’ Jonathan  stopt een stuk brood in  zijn  mond.  Hij  probeert  zijn  lippen op elkaar te houden en te kauwen. Het reutelt in  zijn  neus. ‘D’r zit altijd snot in,’ hijgt  hij . ‘Dan moet  je   je  neus snuiten.’ Jonathan  trekt een zakdoek uit  zijn  broekzak.  Hij  stopt er  zijn  neus in en snuit. Er komt zand uit de zakdoek. Het regent op  zijn  bord. ‘Jakkes  Jonathan !’ roept  zijn   moeder  uit. ‘Wat heb  je  met  je  zakdoek gedaan?’ ‘Niks,’ zegt  Jonathan . ‘Nou zit er allemaal zand op  je  bord. Breng  je  bord maar naar de keuken en haal een schoon.’ Dat doet  Jonathan .   Hij  gaat zitten en smeert een nieuwe boterham.  Hij  stopt een stuk in  zijn  mond. ‘Nou zit  m’n  neus weer vol,’ zegt  hij . ‘Zal  ik  ‘t er even uit peuteren?’ Zijn   moeder  zucht alleen maar.  Jonathan  peutert voor alle zekerheid maar niet. Het reutelt zachtjes in  zijn  neus. 


Vogels 


Vanmiddag hoeft  Jonathan  niet naar school. Want het is woensdag.  Hij  zit op  zijn  kamertje. Nu staat  hij  op.  Hij  doet het raam open en kijkt naar buiten. ‘Dames en heren,’ roept  hij , ‘ ik  ben  Jonathan  en  ik  kan goed dingen bedenken. Als u dat maar weet’ Hij  zegt niks meer.  Hij  kijkt naar buiten. Aan de overkant zitten vogeltjes in de dakgoot. Ze fladderen en maken ruzie. ‘Waarom,’ zegt  Jonathan , ‘waarom zijn vogeltjes niet bang dat ze naar beneden vallen? Weet u dat?  Ik  wel. Ze zijn niet bang omdat vogeltjes niet kunnen vallen. Ze weten niet eens wat vallen is. Niemand met vleugels weet wat vallen is.’ Er lopen twee  mannen  op straat.  Ze  dragen allebei een hoed. Zouden  ze  bang zijn dat er een vogeltje op  hun  hoofd valt? Wie weet. De wind waait de gordijnen de kamer in. ‘ Ik  weet een verhaal,’ schreeuwt  Jonathan . ‘Er was es een  man  die een vogel had gekocht. Op eh, op de markt. Die vogel mocht niet wegvliegen. Daarom knipte die  man  de vleugels eraf. Toen zette  hij  de vogel op  zijn  dak. Het was een plat dak. De vogel rende keihard naar de rand en viel als een steen naar beneden.’  ‘ Jonathan ,  Jonathan ,’ roept  Ellie  van beneden. ‘Wat sta  je  nou te schreeuwen?’ ‘ Ik  vertel een verhaal!’ schreeuwt  Jonathan . ‘Moet ’t raam daarbij open?’ ‘Ja,’ roept  Jonathan . ‘Anders horen ze  me  niet.’ Fiets ‘Snap  jij  een fiets?  Ik  niet. Als je met je voorwiel de bocht om stuurt, waarom rijdt ’t achterwiel dan niet gewoon rechtdoor?’ Ellie  zit tegenover  Jonathan  aan tafel.  Ze  doet iets. ‘Moet  je  horen  Jonathan ,’ zegt  ze . ‘Waarom stel  je  altijd van die malle vragen?’ ‘Je ziet een achterwiel nooit een bocht nemen,’ houdt  Jonathan  vol, ‘en tóch gaat ie de bocht door.’ ‘Ja, maar  Jonathan ,  ik  zit net een brief te schrijven, zie  je  dat niet?’ Jonathan  ziet het.  Hij  zucht.  Hij  doet  zijn  armen over elkaar. En dan doet  hij   zijn  armen weer van elkaar.  Hij  zucht nog maar eens. ‘Waarom ga  je  niet wat doen?’ ‘Wat dan?’ ‘Op straat spelen bijvoorbeeld.’ ‘ Ik  heb wel es gezien dat een fiets doormidden brak,  jij ?’ ‘Nee.’ ‘Weet  je  hoe dat kwam.’ Ellie  schrijft door. Het lijkt net of  ze  niks hoort. ‘Metaalmoeheid.’ ‘Watte?’ Ellie  kijkt  Jonathan  verbaasd aan. ‘Metaalmoeheid,’ zegt  Jonathan  nog een keer. Dat heb je wel es, dat metaal moe is en dan gaat ‘t van krak! D’r zat een grote  man  op die fiets en  die  viel op z’n rug. En toen ree d’r een auto overheen en toen was  ie  dood. En die auto reed gewoon door, want ‘t was een politieauto met sirene die naar een brand moest, dus die had voorrang. Gaan politieagenten wel es naar de kapper?  Ik  zie nooit een politieagent bij de kapper,  jij ?’ ‘ Jonathan ! Ga iets doen!  Ik  moet een brief schrijven!’ ‘Ja mam,’ zegt  Jonathan  braaf.  Hij  glijdt van  zijn  stoel en loopt naar de gang. Bij de deur blijft  hij  staan. ‘Mamma?’ ‘Ja?!’ ‘Niks.’ Slang 

Op straat spelen? Daar heeft  Jonathan  geen zin in. Anders wel, maar nu niet.  Hij  heeft nergens zin in.  Hij  gaat terug naar  zijn  kamertje en denkt aan  juf de Zwaan . 
Op een dag sloop er een slang het klaslokaal binnen. Een knalgele slang met zwarte strepen. Drie meter lang was hij> en zo dik als een boomstam. De  juf  zat achter  haar  tafel schriften na te kijken. De  kinderen  waren aan het rekenen. Niemand merkte iets. De slang sloop zo zachtjes als een vallende speld. Toen stak hij langzaam zijn kop op. Tot boven het tafeltje van  Tineke Bakker . Zijn muil viel open als een koffer. Middenin een moeilijke som verdween  Tineke Bakker  in zijn keelgat. Alleen  Jonathan  zag het, maar  hij  kon niks zeggen.  Hij  bad een brok in  zijn  keel.  Tineke Bakker  zakte als een dikke bult in het slangenlijf. Steeds lager en lager, tot bij de staart. Het was een treurig gezicht. Toen begon de slang aan  Astrid  Nooitgedagt. Daar had ie een flinke kluif aan!  Astrid  had nogal een dikke kont moet je weten. Maar niets was de slang teveel. Voor hem was  Astrid  een lekkere kroket. En zo vrat de slang stuk voor stuk alle  kinderen  op. De  juf  merkte niks. `Wat zijn  ze  heerlijk rustig vandaag,' dacht  ze  tevreden. `Wat ben  ik  toch een goeie  juf .’ Jonathan  liet zich onder  zijn  tafel zakken.  Hij  kroop over de vloer naar de  juf  toe.  `Psssst,' siste  hij . `Hè?' vroeg de  juf .  Ze  keek naar beneden. `Wat doe  je  daar  Jonathan ?'  ` Ik  heb een droevig bericht,' fluisterde  Jonathan .  `Alle  kinderen  zijn opgevreten.' De  juf  werd krijtwit. Dat stond  haar  prachtig.  Haar  mond leek roder dan bloed.  Ze  keek de klas rond. 'Door wie dan?' riep  ze  radeloos.  `Dáár!' Jonathan  wees naar een hoek achterin het lokaal. Daar lag de slang opgerold te slapen. Hij was zo dik geworden dat hij leek op een stapel autobanden. Zijn staart lag op de grond, maar zijn kop raakte het plafond. De  juf  stond het huilen nader dan het lachen. 'Ach!’ riep  zij . 'Nu heb  ik  helemaal geen  kinderen  meer! Gelukkig ben  jij  d'r nog  Jonathan .  Ik  vond  jou  altijd al het belangrijkste kind van de klas.  Je  kunt nu net zo goed op  m'n  schoot komen zitten.' Dat deed  Jonathan . De  juf  drukte  hem  stevig tegen zich aan.  Ze  rook lekker en  ze  was heel zacht. ` We  moeten  ze  d'r uithalen,' fluisterde  ze  in  zijn  oor.  `Welnee  juf ,' zei  Jonathan .  `Daar heb  je  niks meer aan, aan die  kinderen . Die kun  je  net zo goed weggooien.' `Zou  je  denken  lieverd ?' vroeg de  juf . ‘Jazeker  juf , die zijn reeds halfverteerd,' zei  Jonathan . `O ja,' knikte de  juf . `Da's natuurlijk geen gezicht. Nou ja, niks aan te doen,  we  hebben  ons  best gedaan.' Toen zeiden  ze  niks meer. De  juf  neuriede een droevig lied en wiegde  Jonathan  in  haar  armen. 


Hettrik ` Jonathan . Of  je  komt voetballen!' roept  Ellie  onderaan de trap. `Wie is d'r dan?' vraagt  Jonathan . ` Erik .' `O. Zeg maar dat  ik  geen zin heb.' `Zeg dat zelf maar.' Jonathan  zucht. Je moest ook alles zelf doen. Je stond overal alleen voor.  Hij  stommelt de trap af. Dan nog een trap. Nu staat  hij  bovenaan de laatste trap. Diep onder  hem  is de voordeur. Die staat open.  Erik  staat in de opening. ‘ Ik  heb geen zin,' roept  Jonathan . `Stel  je  niet aan,' zegt  Erik . ‘’t Is elke keer hetzelfde gemieter.  Ik  wacht nog één minuut en dan zie  je  maar.' `0,' zegt  Jonathan .  Hij  denkt na. Het was misschien toch wel leuk buiten. `Zo,  ik  ga,' zegt  Erik . 'De groeten!' `Nee, wacht,  ik  kom,' schreeuwt  Jonathan . `Dan mag  je  wel heel snel wezen,' zegt  Erik .  Jonathan  grist  zijn  jas van de kapstok.  Hij  dendert de trap af. Buiten trekt  hij  hijgend  zijn  ritssluiting dicht. `Zo,' zegt  Erik . 'Dat was nog net op tijd. Volgende keer wacht  ik  niet meer.' ‘Dat zeg  je  ook al jaren,' zegt  Jonathan . `Nu is 't menens,' zegt  Erik . 
 Ze  lopen naast elkaar voort.  Ze  duwen  hun  handen diep in  hun  jaszakken. Waar moet je die dingen anders laten? ` M'n   moeder  is ziek weet  je ,' vertelt  Jonathan . 'Ernstig ziek, maar  ze  weet 't zelf nog niet. Alleen  m'n   vader  en  ik  enne eh, en de  dokter ...' `Hou toch op,' bromt  Erik . `Dacht  je  dat  ik  dat geloofde?  Jij  kletst altijd uit  je  nek  man , daar ben  ik  allang aan gewend.' Jonathan  zegt niks meer.  Erik  kijkt somber voor zich uit. 'Weet  je  wat  ik  niet snap?' vraagt  hij  na een tijdje. 'Hoe iemand zo verschrikkelijk kan leuteren en toch goed kan voetballen. Daar begrijp  ik  niks van.' ` Ik  ben een natuurtalent,' legt  Jonathan  uit. `Een wat?' vraagt  Erik . `Een natuurtalent,' zegt  Jonathan  nog een keer. 'Hoe zal  ik  't zeggen? Je wordt ermee geboren hè. Zo heb je ook moderne mensen. Die worden modern gebóren!' Nu grijpt  Erik   Jonathan  bij  zijn  jas.  Hij  schudt  hem  ruw been en weer. 'Nu moet  jij  es goed luisteren,' zegt  hij  dreigend. 'We hebben  je  nodig voor 't voetballen, da's waar. Maar als  jij  vanmiddag nog één keer die eigenwijze bek van  je  opentrekt, dan sla  ik   je  in mekaar. En als  je  niet minstens drie doelpunten zet, óók. Snap  je ? Dan sla  ik   je  óók in mekaar.' `Moet 't een hettrik zijn?' piept  Jonathan  benauwd. `Nee 't hoeft géén hettrik te zijn,' brult  Erik  woedend. `Als  je   je  kop maar houdt.' Hij  beent kwaad weg.  Jonathan  sukkelt geschrokken achter  hem  aan. Sommige jongens werden zomaar opeens kwaad. Daar begreep je niks van. 


 
Alleen 

Op een dag kwam de  dokter .  ">Hij  onderzocht  Ellie .  Hij  onderzocht  Fred  en daarna schudde  hij  somber met  zijn  hoofd. ‘Dat wordt niks meer,' sprak  hij . ‘Dat komt nooit meer goed.' `O  dokter !' riep  Jonathan  met een brok in  zijn  keel. `Wat is er dan met  ze ?' `Van alles  jongen ,' zei de  dokter .  Hij  legde een hand op  Jonathans  schouder. ` Hun  darmen zitten in de knoop,  hun  hersens zijn ernstig geschud en  hun  hart vertoont een afwijking naar rechts. Dus wat wil  je ?' `Gaan  ze  dood?' vroeg  Jonathan  met gebroken stem. `Wis en waarachtig wel,' zei de  dokter . ' Ik  geef  ze  nog een paar weken, maar dan zijn  ze  wel vertrokken hoor.' Jonathan  barstte in tranen uit. `Kop op jongen,' sprak de  dokter . `Voor een  jongen  als  jij  vinden we wel een oplossing.  Ik  heb gehoord dat  je  een nogal aardige  schooljuf  hebt. Hoe heet  ze  ook alweer?' ' Juf Zwaan   dokter ,' prevelde  Jonathan . `Is  ze  aardig?' vroeg de  dokter . `Heel aardig,' antwoordde  Jonathan . 'Maar  ik  hou 't meest van  mijn   vader  en  moeder .  Ik  wil niet dat  zij  overlijden.' `Heel goed  jongen ,' zei de  dokter . `Zo mag  ik  't horen.  Je  bent een goed kind. Maar d'r is helaas niks aan te doen.  Ik  ga alvast de begrafenis regelen. En daarna moet  jij  maar bij  juf  de Zwaan gaan wonen.'  `Goed  dokter ,' zei  Jonathan  gehoorzaam.  Hij  slikte  zijn  tranen dapper weg. ‘ Je  bent een flinke jongen,' zei de  dokter . ‘ Juf de Zwaan  zal blij met  je  zijn. En  ze  zal  je  wel troosten als  je  verdriet hebt, denk  ik .' ‘’s Nachts ook?' vroeg  Jonathan . `Als  mijn  hoofdkussen nat is van de tranen?' ‘’s Nachts ook,' knikte de  dokter . `En hoef  ik  dan nooit meer lof te eten?' vroeg  Jonathan . ‘Dat zal  ik  aan d'r vragen,' zei de  dokter  ernstig.  Hij  trok  zijn  jas aan en zette  zijn  hoed op.  Hij  schudde  Fred  en  Ellie  de hand en vertrok. ‘t Is een geweldige  dokter ,' zuchtte  Ellie . ‘Ja,’ zei  Fred . ' Hij  denkt aan alles.' Ze  zagen allebei lijkbleek. ` Ik  vind 't zó jammer dat  jullie  doodgaan,' zei  Jonathan . ' Ik  zal altijd aan  jullie  blijven denken.' `Ach jongen,' zei  Ellie  ontroerd. 'Kom in  m'n  armen.' Dat deed  Jonathan  en  ze  snikten het beiden uit. `Gelukkig is  juf  de Zwaan er nog,' zei  Fred . Probeer  ons  te vergeten.' `Nóóit,' riep  Jonathan  uit, `nóóit zal  ik   jullie  vergeten.' En zo zaten  ze  daar met  hun  verdriet. Het werd al donker.  Ze  vergaten helemaal de teevee aan te doen.  Jonathan  staarde voor zich uit. Soms zag  hij  het lieve gezicht van  juf  de Zwaan voor zich, maar niets kon  hem  troosten.  Hij  stond er weer eens helemaal alleen voor. 


Reukorgel 

 Erik  zit al in de vijfde klas. Daar krijg je hele moeilijke dingen. Gisteren heeft  hij  een dictee gehad. Fen moeilijk dictce.  Hij  heeft er een 1 voor. `Laat lezen,' zegt  Jonathan , want  Erik  heeft het dictee bij zich.  Hij  moet het door  zijn   vader  en  moeder  laten ondertekenen. Gemeen hè? `Okee,' zegt  Erik  onverschillig.  Hij  geeft het papiertje aan  Jonathan .  Ze  lopen gewoon door.  Ze  moeten toch dezelfde kant op.  Jonathan  leest: 
De konducteur kneep met zijn kniptang in mijn neus. Ik sprong onmiddelijk op uit mijn fotuil en betaste mijn ontwrichtte reukorgel. Paddon meneer exkuseerde zich de emplajé dit was geenzins mijn bedoeling. lk mikte op u  retoertje Waddinksveen. `Volgens  mij  heeft  ie  één fout laten zitten,' zegt  Jonathan . `Volgens  mij  is 't knijptang en niet kniptang.' `Kan  mij  dat nou schelen,' bromt  Erik  onverschillig. ` Ik  moet hem thuis overmaken, dan maak  ik  er wel knijptang van.' 'Zal  ik   je  helpen?' vraagt  Jonathan . ‘ Jij ?' roept  Erik  uit. ‘Ja, 't is helemaal niet moeilijk hoor.  Ik  schrijf de foute woorden even voor  je  over. Goed?' `Okee,' zucht  Erik .  Jonathan  gaat op de stoeprand zitten.  Erik  blijft staan. `Conducteur,' zegt  Jonathan , `begint natuurlijk met een c. Zo: condukteur.' Dan zegt  hij  niks meer.  Hij  schrijft de woorden achter elkaar op: onmidellijk, footuil, betastte, ontwrichte. Dan stopt  hij . ‘Reukorgel? Weet  je  zeker dat 't reukorgel was?' Erik  knikt somber van ja. `Wat is daar dan fout aan?' `Weet  ik  veel?' Jonathan  schudt  zijn  hoofd. `Volgens  mij  is 't goed hoor. Reukorgel. Nou ja,  we  gaan verder. Paddon, dat is natuurlijk Puddon.' En  hij  schrijft: Puddon, ekskuseerde, emplajjé, geensinds, U, retourtje , Waddingsveen. Asjeblieft,' zegt  Jonathan .  Hij  geeft het papiertje terug. ‘D'r is eigenlijk niks aan he?' `Nee,' zegt  Erik . ‘Je moet er een beetje aanleg voor hebben,' zegt  Jonathan . ‘Ja,’ zegt  Erik . 


Zinnetie `Wat lees  je  daar  pappa ?' vraagt  Jonathan .  Fred  kijkt op van  zijn  boek. ' Ik  lees een boek over een expeditie naar de Noordpool.' ‘Dat lijkt  me  wel mooi,' zegt  Jonathan . `Wat is eigenlijk 't mooiste boek?' ‘Dat weet  ik  niet,' zegt  Fred . `Iedereen heeft  z'n  eigen mooiste boek.' ` Ik  heb 't mooiste boek nog niet gelezen,' vertelt  Jonathan .  Ze  zijn even stil. `Waar zou  jouw  mooiste boek over moeten gaan?' vraagt  Fred . `Over een vader en een jongen. Die beleven een levensgevaarlijk avontuur.' Fred  knikt. 'Heel mooi,' zegt  hij . 'Hoe gaat dat avontuur?' ‘Dat ze bijvoorbeeld achtervolgd worden en dat er op ze geschoten wordt en dat ze mekaar steeds redden.' ‘Ja, ja,' mompelt  Fred . 'Die jongen is heel slim en die vader is heel sterk.' `Hoe weet  je  dat?' vraagt  Jonathan  verbaasd. ‘Dat dacht  ik  zo.' Jonathan  kijkt  zijn   vader  aan. Je kunt zien dat  hij  nadenkt. `Het waren net twee vrienden,' zegt  hij . ‘Ja, ja,' zegt  Fred  weer. 'En kwamen er nog dames in voor?’ ‘Jawel,’ zegt  Jonathan , `Ze waren op zoek naar een moeder. Maar die zat op een gevaarlijke plaats. Die moesten ze samen bevrijden.' `Spannend hoor,' zucht  Fred . ‘Loopt 't goed af?' Daar moet  Jonathan  over nadenken. 'Nee,' zegt  hij  dan. `Niet?' `Nee. Het loopt niet goed af. Maar wel heel mooi.' `Hoe dan?' vraagt  Fred . `Nou eh, als ze die moeder met gevaar voor eigen leven bevrijden, dan gebeurt er iets met die jongen. Die wordt overhoop geschoten.' `Ach! Waarom nou toch?' roept  Fred  uit. `Om 't laatste zinnetje,' zegt  Jonathan . ‘’t Laatste zinnetje?' vraagt  Fred . ‘Ja, 't laatste zinnetje. Da's 't mooiste van 't hele boek.' Jonathan  zwijgt.  Zijn  ogen zijn vochtig geworden. `Allemachtig  Jonathan ,  je  maakt  me  nieuwsgierig. Hoe gaat dat laatste zinnetje dan?' `Dat gaat zo,' zegt  Jonathan  verlegen. ‘Hij stierf met een glimlach op zijn lippen in de armen van zijn vader.’ Daar is  Fred  stil van.  Jonathan  durft  hem  niet aan te kijken. `Prachtig,' fluistert  Fred  tenslotte. ' Ik  zie 't voor  me .' Jonathan  knikt alleen maar.  Hij  staart hardnekkig naar de vloer. 


Lucht 

 Juf de Zwaan  heeft een nieuwe bloes aan. Een rooie met witte knoopjes.  Haar  mond is precies zo rood en  haar  tanden zijn precies zo wit. De  juf  wordt almaar mooier. Je begrijpt het niet.  Jonathan  kan haast niet geloven dat er zo iemand bestáát. Toch is het zo.  Juf de Zwaan  heeft maar één nadeel.  Ze  merkt niet dat  Jonathan  een bijzondere jongen is. Dat is een beetje dom van  haar .  Ze  is heel lief tegen  hem  hoor, dat wel. Maar  ze  is lief voor alle  kinderen  in de klas. Ook voor  Appie . En voor  Astrid . Voor iedereen. Dat is niet prettig. Dat doet een beetje pijn lijkt het wel. O  juf , o  juf 
 Ik  denk  mijn  eigen suf 
 Ik  ben een denkend kind 
maar  u  bent stekeblind. Op die manier dus. Dat is zo'n beetje het probleem. Soms lijkt het zelfs of  juf  de Zwaan expres niet op  Jonathan  let. `Zo  jongens ,' zegt de  juf . ' We  gaan tekenen.' Er liggen vier stapels tekenpapier op  haar  tafel. Die moeten worden uitgedeeld. De  juf  wijst vier  kinderen  aan. ' Astrid ,  Appie ,  Hetty  en  Annecorien ! Zie je wel?  Jonathan  weer niet natuurlijk. Als  iedereen  een vel tekenpapier op  zijn  tafel heeft, wordt het stil. ` Ik  wil 't es hebben over de lucht,' zegt de  juf . ‘ Jullie  tekenen de lucht altijd blauw, maar is de lucht wel blauw?' Jonathan  steekt meteen  zijn  vinger op. `Ja  Jonathan ?' Asjemenou, dat had  Jonathan  niet verwacht.  Hij  krijgt meteen een beurt. `Eh,' zegt  hij . ‘Ja, zeg 't maar  Jonathan .' De  juf  kijkt  hem  lief aan. `Eh,' zegt  Jonathan  nog een keer. Een paar  kinderen  giechelen. Maar dan weet  hij  weer wat  hij  zeggen wou. ‘Lucht is overal,' vertelt  hij . 'Maar eh, blauwe lucht is er alleen in de verte. Als je in de verte woonde, stond de straat vol blauwe lucht, maar je kunt in de verte niet wonen.' Jonathan  zegt niks meer. De  juf  kijkt  hem  lang aan.  Haar  mond staat een beetje open.  Jonathan  wordt er verlegen van.  Hij  kijkt gauw naar buiten. `Wil  je  dat nog een keer zeggen  Jonathan ?' vraagt de  juf . `Eh, nou ja, eh,' stamelt  Jonathan .  Hij  is helemaal in de war. Heeft  ie  iets stoms gezegd? ' Ik  weet 't niet meer,' fluistert  hij .  Hij  ziet dat de  juf  naar  hem  kijkt. Maar het lijkt net of  hij  onzichtbaar is, zodat  ze   hem  niet kan vinden. `Geeft niks  Jonathan ,' zegt de  juf . ‘ Je  hebt 't mooi gezegd. Laten  we  proberen te tekenen hoe 't zou zijn om in de verse te wonen.' Ze  gaan allemaal aan het werk. De  juf  loopt langs de tafeltjes. Als  ze  bij  Jonathan  is, blijft  ze  staan.  Ze  legt  haar  hand op  zijn  hoofd. Dan loopt  ze  weer door. 


Grietje 

Vanavond is er spreekuur op school.  Fred  en  Ellie  gaan erheen, want  ze  kennen  juf  de Zwaan nog niet.  Ze  hebben een papiertje ingevuld en nu kunnen  ze  tien minuten met  haar  praten.  Jonathan  mag er niet heen, want het is alleen voor ouders.  Hij  vindt er niks aan.  Hij  maakt zich zorgen. ' Pappa ?' vraagt  hij . 'Zeg  je  geen rare dingen?' ' Ik ?!' roept  Fred  verbaasd uit. ' Ik  zeg nooit rare dingen!' Jonathan  schudt  zijn  hoofd.  Hij  is er niks gerust op. ` Je  moet ook geen lelijke woorden zeggen,' vertelt  hij . 'O,' zegt  Fred . `Komt in orde.  Ik  zal spreken gelijk een engel.' Jonathan  knikt somber. Het wordt natuurlijk niks, maar goed, meer kan  hij  er niet aan doen. `Maak  je  geen zorgen,' zegt  Ellie . ' We  zullen  ons  keurig gedragen. Ga  je  op tijd naar bed?' ‘Ja boor,' zegt  Jonathan  onverschillig. Want dat is een rare vraag. Natuurlijk gaat  hij  niet op tijd naar bed. Dat weet  Ellie  zelf ook wel.  Ellie  en  Fred  trekken  hun  nette jassen over  hun  nette kleren aan. ‘ Jullie  zijn nu net een mevrouw en een meneer,' zegt  Jonathan  tevreden. Dan gaan  ze . De buitendeur valt achter  ze  dicht. Het wordt stil in huis.  Jonathan  is alleen.  Hij  kijkt een tijdje voor zich uit.  Hij  loopt de kamer op en neer.  Hij  zet de televisie aan en dan weer uit. Dan pakt  hij  een papier.  Hij  gaat aan tafel zitten en schrijft: Lieve  juf , 
 ik  schrijf  u  deze brief.  Mijn   ouders  zijn bij  u  en  die  weten niet dat  ik  beroemd word.  Ik  word zó beroemd dat de mensen later in een museum  mijn  geraamte komen bekijken. Dat komt zó.  Ik  ga naar Rusland. En  ik  ga naar Amerika.  Ik  vertelt hoe ze vrede moeten maken. Ze krabben op hun hop. Dan zeggen ze: die  Jonathan  heb eigenlijk wel gelijk. Zullen we het doen? Ja hoor, we doen het. (  Mijn   ouders  weten nergens van.)  Ik  kom in alle kranten. Ze maken een standbeeld van  me  voor de toeristen. Vertel nog niks aan  mijn   ouders . Het is geheim.  Ik  doet dat allemaal voor  u . 
 Jonathan . Jonathan  leest de brief een paar keer over. Het is een mooie brief.  Hij  vouwt hem heel klein op en stopt hem in  zijn  achterzak. Het is een brief voor de  juf , maar  ze  mag hem natuurlijk nooit lezen.  Jonathan  doet de televisie aan.  Hij  gaat ervoor zitten, maar  hij  kijkt niet echt.  Hij  wacht.  Hij  wil horen wat  Fred  en  Ellie  zeggen als  ze  thuis omen. Eindelijk hoort  hij  de sleutel in het slot van de buitendeur schuiven.  Hij  drukt de televisie uit en sluipt de trap op. Bovenaan de trap houdt  hij  zich muisstil. Daar komen  ze  aan. Wat  hij  hoort is net een toneelstuk. ELLIE: Zo, dat is dat.  't  Is nog wel een grietje hè? FRED : Grietjes  zijn ook mensen.  Ik  mag  ze  graag zien. ELLIE: (een beetje pinnig): Ja, vooral dit  grietje . FRED (lachend): Ze  is eh aardig toch? Vind  je  niet? ELLIE: 't  Is een aardig grietje. Om te zien. Maar  ik  snap niet dat  ze  van die jonge  kinderen  voor een klas zetten. FRED: Och.  Ik  heb  Jonathan  nóóit horen klagen. ELLIE: Jonathan  vertelt nooit iets over school. FRED: Volgens  mij  is  ie  behoorlijk gek op  z'n   juf . ELLIE: Hoe kom  je  dáár nou bij. Nooit iets van gemerkt. Dan gaan  ze  de kamer in.  Ze  doen de deur achter zich dicht.  Jonathan  kan niet meer verstaan wat  ze  zeggen.  Hij  is verbaasd. Hoe kunnen  ze   juf  de Zwaan nou een `grietje' noemen! Wat een malle  ouders  heeft  hij  toch. Als  juf  nou maar niks heeft gemerkt! 


Droom 1

De volgende dag wordt  Jonathan  vroeg wakker.  Hij  is nog duizelig van de slaap. Maar  hij  pakt meteen een pen en papier.  Hij  schrijft: Ik  droomde dat  ik  een baby was.  Ik  lag in de armen van  juf  de Zwaan en het was oorlog. Overal klonken harde knallen. Er stortten huizen in. Er was brand.  Juf de Zwaan  rende met  mij  over straat. De kogels floten om  haar  oren.  Zij  kende geen vrees. ` Mijn   kindje ,  mijn   kindje ,' zei  ze  steeds. `Waar breng  ik   je  in veiligheid?' Haar  lange haren wapperden in de wind. Toen kwam er een  soldaat .  Dat  was de vijand.  Hij  zei: `Geef hier dat  kind .' Maar  juf  de Zwaan klemde  me  vast tegen zich aan. `Nooit,' schreeuwde  zij . ‘Liever nog sterf  ik .' Toen kreeg de  soldaat  medelijden.  Hij  keek om zich heen of niemand het zag. `Mag  ik   u  een goede raad geven?' vroeg  hij . ‘Verstop dat  kind  onder  uw  kleren.' Dat deed  juf  de Zwaan.  Ze  verstopte  mij  diep in  haar  kleren. Onder  haar  jas. Onder  haar  jurk.  Ik  lag tegen  haar  buik. Het was daar lekker warm. Het leek net of  ze  in verwachting was. Zo redde  juf  de Zwaan  mijn  leven. Jonathan  kijkt op van  zijn  papier.  Hij  denkt na. Heeft  hij  de droom goed opgeschreven? Was het niet een beetje anders?  Hij  schudt  zijn  hoofd.  Hij  weet het niet meer. Dromen gaan zó vlug voorbij. Voor je het weet ben je ze al weer kwijt. 


Geheim ‘Ja, ja,' zegt  Fred  's morgens aan tafel. 'Dat was wel lollig gisteravond.' Jonathan  kijkt naar  zijn  boterham.  Hij  zegt niks.  Hij  kijkt wel uit. ` We  hebben  ons  keurig gedragen hoor,' gaat  Fred  verder.  Jonathan  stopt snel een stuk brood in  zijn  mond. `En de  juf  was heel aardig,' zegt  Fred .  Hij  kijkt  Jonathan  aan, maar  die  kauwt en staart voor zich uit. ‘Een heel aardige  juf ,' zegt  Fred .  jij  boft maar. Hoe oud is  ze  eigenlijk?' `Weet  ik  veel,' snauwt  Jonathan . ‘Hellep,’ roept  Fred . `Slecht humeur? Met  je  verkeerde been uit bed gestapt?' `Néé!' schreeuwt  Jonathan .  Fred  kijkt  hem  lang aan.  Jonathan  merkt dat best, maar  hij  probeert gewoon te kijken. ‘Een jaar of twintig denk  ik ,’ mompelt  Fred . `In ieder geval géén grietje meer,' schreeuwt  Jonathan . `Nee, zeker niet,' zegt  Fred  verbaasd. ‘Een grietje! Hoe kom  je  dáár nou bij?' Jonathan  hapt naar adem. Dan perst  hij   zijn  lippen op elkaar.  Hij  is vast van plan niks meer te zeggen.  Hij  is woedend, maar  hij  weet niet precies waaróm. 'Nee,' gaat  Fred  verder. ‘t Is een heel aardige  juf  enne,  ze  ziet er ook leuk uit vind  ik . Als  ik  bij  d'r  in de klas zat, was  ik  vast hevig verliefd op  d'r .' Hij  steekt een hap in  zijn  mond en kauwt er tevreden op los.  Jonathan  kijkt  hem  sprakeloos aan.  Hij  is wit geworden. ‘Idioot !' brult  hij  opeens.  Hij  smijt  zijn  mes op tafel.  Hij  springt overeind.  Zijn  stoel klettert achterover op de vloer. ` Idioot !' brult  hij  nog een keer.  Hij  rent de kamer uit, de trap op, nog een trap op, naar  zijn  kamertje.  Hij  valt op  zijn  bed en barst in snikken uit.  Fred  zit stijf van de schrik aan tafel.  Hij  staat langzaam op.  Hij  loopt de gang in. ' Jonathan ?' roept  hij  naar boven. Maar  hij  krijgt geen antwoord. Dan beklimt  hij  de trappen.  Hij  klopt zachtjes op de deur van  Jonathans  kamertje. Dat is wel gek eigenlijk. Dat heeft  hij  nog nooit gedaan. `Mag  ik  binnenkomen?' vraagt  hij . Er komt geen antwoord.  Hij  doet zachtjes de deur open.  Hij  ziet  Jonathan  op  zijn  bed liggen. `Wat is er  Jonathan ?' vraagt  hij  zacht.  Hij  gaat naast  Jonathan  op het bed zitten.  Hij  legt een hand op  Jonathans  haar. `Ga weg!' snikt  Jonathan .  Fred  trekt gauw  zijn  hand terug. `Wat is er  jongen , wat heb  ik  gedaan?' vraagt  hij . ‘ Je  zit  me  de hele tijd te pesten,' stamelt  Jonathan  buiten adem. Daar is  Fred  even stil van.  Hij  denkt na. ` Ik  ben een stommerd,' zegt  hij  hardop. 'Maar  ik  wilde  je  niet plagen. Echt niet.' Hij  wacht even.  Hij  legt  zijn  hand weer op  Jonathans  hoofd. Dit keer mag hij blijven liggen. `Moeje horen,' zegt  hij . ' Ik  weet 't natuurlijk niet, maar àls  jij  heel misschien verliefd bent op  juf  de Zwaan hè,  ik  zeg àls, dan vind  ik  dat helemaal niet gek. Zeker niet bij zo'n lieve  juf . Echt waar niet. Enne, als 't dus zo is hè, dan geeft dat niks.  Ik  vertel 't aan niemand. Aan helemaal niemand.' Jonathan  huilt niet meer.  Hij  ligt stil voorover op  zijn  bed.  Fred  staat op. ` Ik  zal  je  d'r nooit mee pesten,' zegt  hij . 'En 't blijft geheim.' Dan gaat  hij  weg. Even later hoort  Jonathan  de buitendeur dichtslaan. 


Zakdoekje 

Op weg naar school komt  Maartje  naast  Jonathan  lopen.  Ze  heeft hard gehold, dat zie je zo. `Hallo,' hijgt  ze . `Hallo,' zegt  Jonathan . `Waarom loop  jij  zo hard?' `Omdat  jij  zo ver voor  me  was,' zegt  Maartje . `O,' zegt  Jonathan .  Ze  lopen zwijgend naast elkaar.  Maartje  snuit  haar  neus in een blauw zakdoekje.  Jonathan  kijkt ernaar.  Hij  vindt het een belachelijk klein zakdoekje. `Kan  jij  niet alleen naar school lopen?' vraagt  hij . `Natuurlijk wel,' zegt  Maartje . `Waarom hol  je  dan elke morgen achter  me  aan?' Maartje  propt he zakdoekje in  haar  jaszak. 'Omdat  jij  zo'n uilebal bent, nou goed?' Jonathan  staat stil.  Hij  kijkt naar  Maartje , maar  die  kijkt een andere kant op. ‘Een uilebal?' vraagt  hij . ‘Ja, een uilebal,' snauwt  Maartje . ' Ik  loop nou eenmaal graag naast uileballen.' `O,' zegt  Jonathan .  Ze  lopen door.  Maartje  haalt  haar  belachelijke blauwe zakdoekje weer te voorschijn.  Ze  snuit opnieuw  haar  neus. `Ben  je  verkouwen?' vraagt  Jonathan . `Nee!' roept  Maartje . ' Ik  probeer het wereldrecord neussnuiten te verbeteren. Snap  je ?  Uilebal !' Ze  wacht even. `Wil  je  met  me  gaan?' vraagt  ze  dan. `Hè?' vraagt  Jonathan . `Wat zei  je ?' `Ben  je  doof?' vraagt  Maartje . `Eh, nee,' zegt  Jonathan . ' Ik  verstond  je  niet, geloof  ik .’  `Of  je  met  me  wil gááháán,' roept  Maartje  ongeduldig. `O,' zegt  Jonathan . 'Eh, nee.' ‘Niet?’ vraagt  Maartje  verbaasd. `Waarom niet?' Jonathan  geeft niet meteen antwoord.  Hij  schopt een steentje voor zich uit.  Hij  hoest een paar keer. `Er is...,' begint  hij . `Moet  je  een zakdoek?' vraagt  Maartje . 'Nee,' zegt  Jonathan . 'Er is eh, een ander.’ `Hoe bedoel  je ?' vraagt  Maartje . 'Een ander waar  je  mee gaat?' `Eh, ja,' zegt  Jonathan . `Wie is 't?' sist  Maartje . ‘Is 't  Astrid ?' Jonathan  schudt van nee. `Ineke? Barbara? Heleen?' Jonathan  blijft nee schudden. ‘Dan moet 't Marike zijn.' `Niks hoor,' lacht  Jonathan . `Zit ze bij  ons  in de klas?' ‘Dat zeg  ik  niet. Het is geheim,' zegt  Jonathan  plechtig.  Maartje  kijkt boos voor zich uit.  Ze  haalt krachtig  haar  neus op. `Snuit even,' zegt  Jonathan . Afwezig trekt  Maartje   haar  blauwe zakdoekje uit  haar  jas. 


121 min 35 
Als  juf  de Zwaan aan het werk is, wordt  ze  tamelijk rood. Dan lijken  haar  ogen net twee fonkelende steentjes.  Haar  handen fladderen rond als vrolijke vogeltjes. En  haar  mond glinstert als een aardbeienijsje. Op die manier kan  Jonathan  niet werken natuurlijk. Zo'n schooljuf kan het ook te gek maken, wat jij?  Jonathan  staart  haar  aan en voelt zich verschrikkelijk klein. `Zeg  Jonathan ,' zegt de  juf  opeens. ‘ Je   moeder  was gelukkig weer beter hè?' ‘Ja,’ piept  Jonathan  benauwd.  Hij  is zich een ongeluk geschrokken.  Hij  hapt naar adem.  Hij  wil nog iets verstandigs zeggen, maar de  juf  buigt zich over het tafeltje van  Maartje .  Ze  heeft witte schoenen aan met gouden gespen. Ai, wat een mooie schoenen!  Haar  jurk waaiert als  ze  zich beweegt. Hoeveel is 121 min 35?  Jonathan  rekent en rekent, maar  hij  raakt telkens in de war. Het leven is niks als treurigheid. Waarom moet je bij voorbeeld weten hoeveel 121 min 35 is? Waarom? De  juf  pakt de spons en veegt het bord schoon.  Haar  lange, blanke arm zwiept heen en weer.  Haar  haren schudden op  haar  rug. Ach! Hoeveel is 121 min 35? Die ceintuur om  haar  middel, zit die niet veel te strak? Dan, plotseling, valt er een dubbelgevouwen papiertje op  Jonathans  tafeltje.  Hij  legt er meteen  zijn  hand op en kijkt rond.  Maartje  zit grinnikend naar  hem  te kijken.  Jonathan  vouwt voorzichtig het papiertje open en leest. Uilebal ! 
 Ik  weet nu op wie  jij  bent. 
En  ik  gaat het aan iedereen vertellen als  je  zin heb. 
Dus nou weet  je  het. 
De groeten.  URSULA BRAADPAN . Jonathan  kijkt snel naar  Maartje .  Die  zit nog steeds te grinniken. Ja, ja,  Ursula Braadpan ! Dat was natuurlijk een schuilnaam.  Jonathan  pakt snel een papiertje: Oliebol ! 
Als  jij  dat doet sla  ik   je  tot moes. Dus nou weet  je  het. 
De groeten.  BAREND BOTERBOER . Hij  vouwt het papiertje dubbel en gooit het op  Maartje   d'r  tafel.  Zijn  hart bonkt.  Hij  is bang en woedend tegelijk. Hoeveel is 121 min 35? 


Sterven 

Op een dag was het zover.  Juf de Zwaan  zei met gebroken stem: ' Jonathan ,  ik  moet  je  spreken. Wil  je  om vier uur op  me  wachten?' `Ja  juf ,' zei  Jonathan . Toen was het vier uur. Alle  kinderen  gingen naar huis. Behalve  Jonathan .  Juf de Zwaan  zat achter  haar  tafel en zuchtte diep. ` Jonathan ,' zei  ze . ' Ik  kan haast niet spreken. Er zitten tranen in  mijn  keel.  Jonathan !  Ik  heb  je  zeer lief, maar  je  bent nog maar een kind.' `Dat geeft toch niet  juf ,' zei  Jonathan . 'Dat gaat vanzelf over!' `O  Jonathan !’ riep de  juf . `Zeg zulke dingen niet.  Je  zult altijd twaalf jaar jonger blijven.' De  juf  was dus eenentwintig jaar. `Het kan nog erger,' zei  Jonathan . ` Mijn   opa  en  oma  schelen vijftien jaar en  die  waren vorige maand veertig jaar getrouwd. Dat was een leuk feest trouwens.' ‘Ja maar,' zei de  juf . `Zat  jouw   opa  bij  jouw   oma  in de klas?' `Nee,' zei  Jonathan . ` Ze  hebben mekaar in de Amrobank leren kennen, maar die heette toen anders, geloof  ik .' ‘Dat mag!' riep de  juf  verdrietig uit. 'Maar  ik  mág niet van  jou  houden. Omdat  ik  een  juf  ben en  jij  een kind.  Begrijp  je  dat?' `Nee,' zei  Jonathan  krachtig. ‘Dat begrijp  ik  niet. En  ik  wíl 't ook niet begrijpen. Waarom mag  m'n   moeder  van  me  houden en  u  niet? Wat is dit voor een wereld?' De  juf  schudde wanhopig  haar  hoofd. De tranen stroomden over  haar  blozende wangen. 'O  jongen ,' fluisterde  ze . Enige wat  wij  samen mogen is... sterven.' ‘Laten  we  dat dan maar doen,' zei  Jonathan . `Laten  we  samen sterven.' ‘Ja,’ snikte de  juf . 'Er zit niks anders op.' Ze  gingen samen naar buiten.  Ze  stapten in  jufs  rooie autootje. Een lekker snel vierdeurswagentje met voorwielaandrijving. `Nee, achterin,' zei de  juf  zacht. ` Kinderen mogen niet voorin. ' Daar gingen  ze . Het was een mooie tocht. De zon stond laag aan de hemel, bloedend als een knie.  Ze  kwamen aan zee. De golven klotsten en klotsten. De meeuwen zongen een droevig lied. `Pas op voor de kwallen,' zei de  juf . 'Hou  je  schoenen maar aan.' Ze  liepen de zee in. Hand in hand.  Jufs  jurk dreef bol op het water. Toen tilde  ze   Jonathan  op.  Ze  drukte  hem  dicht tegen zich aan. ` Ik  heb  je  innig lief,' fluisterde  ze  en kuste  hem . Dat 
smaakte nogal zout. Stap voor stap liep de  juf  dieper de zee in.  Ze  keken allebei strak voor zich uit. Het water kwam tot  hun  kin. Dan tot  hun  neus. Dan tot  hun  voorhoofd. Toen kwam er een grote golf.  Ze  gingen kopje onder. Het water sloot zich boven  hen . Zo werden  ze  verzwolgen. Twee dagen later spoelden  ze  aan op het strand. Toen  ze  werden gevonden, lagen  ze  hand in hand naast elkaar. De kranten stonden er vol van. 


Rolmops 

Op weg naar huis, haalt  Maartje   hem  alwéér in.  Jonathan  zucht diep. `Zo  Oliebol ,' zegt  hij . `Dag  Uilebal ,' zegt  Maartje . 'Hoe vond  je   m'n  briefje?' `En 't mijne?' vraagt  Jonathan . 'Hoe vond  je   mijn  briefje?' `Poe,' zegt  Maartje . ‘ Jij  denkt zeker dat  ik  bang voor  je  ben.' Ze  trekt zachtjes aan  Jonathans  haar. ` Je  zat de hele tijd naar  d'r  te kijken,' zegt  ze . `Nietes,' zegt  Jonathan . ` Ik  begrijp niet wat  je   d'r  an vindt,' zegt  Maartje . `Aan die malle  griet .' Jonathan  staat stil. 'Malle griet?' stamelt  hij . `Ja, malle  griet ,' snauwt  Maartje . 'Doe nou maar niet zo stom.  Je  weet best wie  ik  bedoel.' Ze  lopen weer door.  Jonathan  denkt na. 'Malle griet.' Daar kan  ze  de  juf  toch niet mee bedoelen! ‘Ja,’ zegt  hij  voorzichtig. ' Ik  weet wie  je  bedoelt. Maar wat is er zo mal aan d'r?' `Heb  je  wel es op  d'r  sokken gelet?' giechelt  Maartje . `En dat idiote schooltasje van  d'r ? Belachelijk gewoon.' Jonathan  haalt opgelucht adem.  Maartje  heeft het helemaal mis.  Ze  weet niks van  hem  en de  juf . `Wat lach  je  nou?' snauwt  Maartje . `Lach  ik ?' vraagt  Jonathan  verbaasd. `Ja. Zeg nou maar es waarom  je  met die malle  griet  wilt gaan.' `Omdat eh, omdat  ik  d'r aardig vind,' zegt  Jonathan . `Maar waaróm vind  je   d'r  aardig?' Maartje  is spinnijdig.  Ze  kijkt  Jonathan  woedend aan. `Omdat ze hè, nou ja, omdat ze dus aardig is,' legt  Jonathan  uit. ‘’t Is een  klikspaan  en een  trut  en een  flapdrol  als  je  't nog niet wist.' `Nee,' zegt  Jonathan . 'Dat wist  ik  nog niet.' Hij  loopt er hardop bij te lachen. ` Astrid  Nooitgedagt!' roept  Maartje  uit. 'Nee, inderdaad, dát had  ik  nooit gedacht zeg. Sjonge jonge. Wie wordt er nou verliefd op zo'n  rolmops !' Jonathan  slikt.  Astrid  Nooitgedagt.  Die  vindt  hij  zelf ook niet zo leuk eigenlijk. Maar ja. Beter  Astrid  dan dat  Maartje  achter  zijn  geheim komt. `Rolmops,' zegt  hij  zacht. 'Dat is geloof  ik  een soort haring op een stokje.' `Precies,' zegt  Maartje . `De liefde is blind.' En daar moet  Jonathan  onbedaarlijk om lachen.  Maartje  kijkt  hem  aan.  Ze  begrijpt er niets van. Waarom werd  hij  niet boos?  Ze  heeft zin om  hem  een geweldige trap te geven.  Ze  doet het niet.  Ze  zegt: ' Ik  ga naar huis.  Je  ziet maar.' Emmie ` Ik  heb een verrassing voor  je ,' zegt  Ellie .  Ze  kijkt  Jonathan  heel bijzonder aan. `Wat dan?' vraagt  Jonathan . `Ga maar kijken in de keuken.' Dat doet  Jonathan .  Hij  zoekt op het aanrecht.  Hij  zoekt op de keukentafel. Maar  hij  ziet niks. `Ook op de vloer kijken en onder de tafel,' roept  Ellie  vanuit de kamer. Op de vloer? Onder de tafel? Wie zet er nou een verrassing ónder de tafel?  Jonathan  kruipt op  zijn  handen en knieën over de vloer.  Hij  kijkt onder de tafel.  Hij  zoekt de hele vloer af. ' Ik  zie niks,' schreeuwt  hij  boos. ‘ Je  houdt  me  zeker voor de gek hè?' `Welnee!’ roept  Ellie  terug. 'Heb  je  al onder de gootsteen gekeken?' ‘Welja!’ bromt  Jonathan . Onder de gootsteen?  Ze  weet zelf niet eens waar  ze   d'r  verrassing heeft neergezet. Zal een mooie verrassing wezen.  Hij  kijkt onder de gootsteen. Daar staat het druiprek. Verder niks.  Hij  springt kwaad overeind.  Hij  wil al gaan schreeuwen, maar dan bedenkt  hij  zich. Was er niets bijzonders met het druiprek? Het had net geleken of het  hem  aankeek! Een druiprek met oogjes!  Hij  buigt zich voorover en kijkt nog eens goed. Jawel hoor: oogjes! Maar ze zitten achter het druiprek.  Jonathan  is er een beetje van geschrokken. ‘’t Is een poesje,' fluistert  hij  dan.  Hij  trekt voorzichtig het druiprek weg.  Hij  tilt het poesje van de vloer en draagt het in  zijn  armen de kamer in. ‘Een poesje,' zegt  hij  ongelovig. ‘Ja, een poesje,' zegt  Ellie . `Da's de verrassing. Hoe vind  je  hem?' ‘Bedoel  je  dat  ik  hem mag houwen?' vraagt  Jonathan . ‘Jazeker,' zegt  Ellie . 'Da’s is de bedoeling. ' `Maar,' zegt  Jonathan . 'Maar  jij  houdt toch helemaal niet van poezen?' `Nee,' zegt  Ellie . 'Maar  jij  wél.' Jonathan  is er stil van. Het poesje snort. Het voelt warm, dwars door  Jonathans  trui heen. ` Ik  heb een mandje voor hem gekocht. Die staat op  jouw  kamer,' vertelt  Ellie . `Wat is ie mooi,' zegt  Jonathan . ' Ik  heb nog nooit zo'n poesje gezien. Hoe heet ie eigenlijk?' `Hij heeft nog geen naam.  Jij  moet er een bedenken.' `0,' zegt  Jonathan . `Ze heet Emmie.' `Emmie?' ‘Waarom Emmie?' ` Ik  weet niet,' zegt  Jonathan . `Mooie naam.' Hij  draait zich om.  Hij  wil Emmie haar mandje laten zien. Bovenaan de trap blijft  hij  staan. `Dank  je  wel  mamma ,' roept  hij . `Zorg maar goed voor hem,' roept  Ellie  terug. 


Boerenkool 1

Aan het eind van de middag komt  Jonathan  naar beneden.  Hij  draagt Emmie op  zijn  arm. `Ze wil niet in d'r mandje,' vertelt  hij . `Nou ja,' zegt  Ellie , 'dat komt nog wel. Hoe weet  je  eigenlijk dat 't een vrouwtje is?' ‘Dat dénk  ik ,' zegt  Jonathan .  Ellie  rommelt met potten en pannen in de keuken. Er ligt een enorme struik op het aanrecht. `Wat ga  je  maken?' vraagt  Jonathan . `Boerenkool met worst,' zegt  Ellie . ‘Lekker,' zegt  Jonathan . ' Ik  maak de worst wel.' Daar moet  Ellie  om lachen. 'Worst?' vraagt  ze . 'Die hoef  je  niet te maken, die is er al. Wil  je  boerenkool maken?' Jawel, dat wil  Jonathan  wel.  Hij  zet Emmie voorzichtig op de grond. `Hoe doe je dat?' vraagt  hij . `Hier,' zegt  Ellie . ‘’t Kookboek. Zoek maar op.' Daar staat  Jonathan  wel even van te kijken. `Wat ga  jij  dan doen?' vraagt  hij . ` Ik  ga lekker lezen, in de kamer,' zegt  Ellie . `O, eh, ja. Doe maar,' zegt  Jonathan . Daar gaat  Ellie . Het is plotseling akelig stil in de keuken.  Jonathan  zucht diep. Dan begint  hij  in het kookboek te bladeren. ‘Boerenkool, boerenkool, boerenkool,' mompelt  hij . ‘Ja, hier heb  ik  't. Stamppot boerenkool met worst. Eh. "Stroop de boerenkool", staat hier.  Mamma !' schreeuwt  hij  naar de kamer. `Stróóp de boerenkool. Wat betekent dat?' `Dan moet er stroop op natuurlijk,' roept  Ellie  terug. ‘Dat spreekt vanzelf. Hebben  we  nog stroop?' Stroop?  Jonathan  denkt na. Boerenkool met stroop? ‘ Je  houdt  me  voor de gek,' schreeuwt  hij . 'Er staat hier: "Stroop de boerenkool, was haar en breng haar met weinig water en zout vlug aan de kook."’ ‘ Je  moet gewoon die stronken d'r afhalen,' roept  Ellie . `0,' zegt  Jonathan . ‘Ja, ja.’ Gewoon die stronken eraf halen.  Hij  gaat er even bij zitten. 'Was haar,' mompelt  hij . 'Boerenkool is een meisje. Nooit geweten. Met wie ga jij? O, met een boerenkool.' Hij  gaat aan het werk.  Hij  snijdt de stronken van de boerenkool af.  Hij  wast en ploetert tot al het groen schoon is. Dan zet  hij  een pan water op en propt de boerenkool in de pan. Oei, het deksel kan er nog net op.  Hij  leest verder in het kookboek. "Voeg, zodra zij geslonken is, de geschilde aardappelen toe."  Jonathan  schudt  zijn  hoofd. 'Zij geslonken is, zij geslonken is,' mompelt  hij . O, wacht, da's de boerenkool. Eh, als de boerenkool geslonken is, moeten de aardappelen erin. Makkelijk hoor.' Hij  kijkt rond. Waar zijn de aardappelen? De geschilde aardappelen? Zou de boerenkool al geslonken zijn? Help! Daar begint het deksel te klapperen. Het gas moet lager. Zo. Da's weer voor mekaar. Waar zijn de aardappelen? ' Mam ! Waar zijn de aardappelen?' 'In 't mandje!' O ja. Natuurlijk. In het aardappelmandje.  Hij  kijkt in het mandje. Allemensen! Dat zijn wel aardappelen, maar ze zijn niet geschild! En de geschilde aardappelen moeten de pan in! Het zweet breekt  Jonathan  uit. Wat moet  hij  beginnen? Een mens kan toch niet alles tegelijk? 



Boerenkool 2 

 Ellie  stapt de keuken in. ' Ik  zet de boerenkool wel even zachtjes,' zegt  ze . 'Dan kan  jij  nog makkelijk aardappelen schillen.' ‘Ja, ja,' knikt  Jonathan . `Moeten 't er veel zijn?' ‘Een pan vol,' zegt  Ellie . ' Ik  help  je  wel.' Dat is gezellig. Nu zitten  ze  naast mekaar aardappelen te schillen. `Is 't erg als ze een beetje scherpe hoeken krijgen?' vraagt  Jonathan . `Welnee,' zegt  Ellie .  Jonathan  staat op.  Hij  tilt met een pannelap het deksel van de pan. `Moet  je  kijken,' zegt  hij . `Volgens  mij  gebeurt er al iets.  Ellie  kijkt. ‘’t Zakt al een beetje in,' zegt  ze .  Ze  schillen verder. Met een plofje vallen de aardappelen in het vergiet. ‘’t Begint al lekker te stinken,' zegt  Jonathan . `Zou ze al geslonken zijn?' `Ze?' `Ja, de boerenkool,' legt  Jonathan  uit. ‘’t Kan nog wel even wachten denk  ik .' `Wat een lucht. Ze is toch niet bedorven?' Jonathan  snuffelt ongerust met  zijn  neus. `Welnee,' zegt  Ellie . ‘’t Stinkt altijd een beetje.' `Zo is 't wel genoeg hè  mamma , de pan is vol.  Ik  gooi ze d'r bovenop, goed? Hallikidee, daar gaan ze.' Jonathan  kijkt tevreden naar het resultaat. De aardappels liggen bovenop de boerenkool en het water pruttelt. `Eh ja,' zegt  Ellie . `Dat heb  je  wel goed gedaan, maar eh, hadden ze niet eerst gewassen moeten warden? D'r zat nogal wat zand aan.' ‘Jááá,’ roept  Jonathan  kwaad. `Had dat dan eerder gezegd! Nou zitten ze d'r al in!' `Vergeten,' zegt  Ellie . Mooie boel is dat.  Ze  kijken allebei beteuterd in de pan. `Kunnen  we  ze d'r niet uitvissen?' Jonathan  kijkt rond. ‘Jawel, met die grote gaatjeslepel. Komt prima in orde.' Hij  schept de aardappels terug in het vergiet. `Zo, nu effe onder de kraan. Goed husselen en SCHOON IS UW KUNSTGEBIT,' roept  hij  enthousiast. `joehoe, mieter maar terug in de pan.' Ellie  laat de aardappels op de hete boerenkool glijden.  Ze  doet het deksel erop. Dan moeten  ze  een tijd wachten.  Ellie  maakt de worst warm en  Jonathan  kijkt elke minuut in de pan. ' Ik  lees vast verder in het kookboek,' zegt  hij . `Eh, es kijken, hoe gaat 't verder. Ja. Hier. "Zijn de aardappels gaar, giet dan het aanwezige vocht in een kom." Een kom dus.' `Neem maar zo'n grote glazen schaal,' zegt  Ellie . Dat doet  Jonathan .  Hij  zet de kom klaar op het aanrecht.  Hij  prikt met een vork in de aardappelen. `Nou zijn ze wel gaar geloof  ik .' Ellie  probeert het ook. `Ja,' zegt  ze . `Mooi,’ zucht  Jonathan . `Nou ga  ik  't aanwezige vocht in de kom gieten. Allemachtig wat is die pan zwaar.  Jonathan  krijgt het warm van het zware werk.  Hij  houdt de pan schuin boven de kom. De damp waait heet in  zijn  gezicht. `D'r komt haast niks uit,' steunt  hij .  Hij  houdt de pan nog een beetje schuiner. `Pas op!' schreeuwt  Ellie . Maar het is al te laat. Nou ligt de hele boerenkool in de kom. Bij het aanwezige vocht. ‘Dat zal wel niet de bedoeling zijn,' hijgt  Jonathan . `Nee,' zegt  Ellie . ‘’t Aanwezige vocht moest in die kom. Niet de hele boerenkool.' Asjemenou, lastig hoor, dat koken. ` Ik  weet wat,' zegt  Jonathan . ' We  gooien de boerenkool in het vergiet, dan loopt het aanwezige vocht vanzelf weg.' `Geniaal,' zegt  Ellie . `Kan  me  niet schelen,' bromt  Jonathan . 'Als 't maar lekker wordt.' En lekker werd het. 


Ongezond 
Midden in de nacht wordt  Jonathan  wakker. Er kriebelt iets in  zijn  gezicht. Wat is dat nou?  Hij  voelt voorzichtig met  zijn  hand. Het is zacht, warm en het snort. Emmie ligt naast  hem  op het kussen. Dat is leuk!  Jonathan  aait over haar zachte velletje.  Hij  stopt  zijn  neus in d'r haartjes. Fijn hoor. Ze mag daar best blijven liggen. Ze hoeft helemaal niet in haar mandje. `Hé Emmie,' fluistert  hij . ‘Jij vindt 't ook wel gezellig hè?' Emmie spint nog harder, alsof er een motortje in haar keel zit. ‘ Bijna niemand slaapt alleen ,' fluistert  Jonathan . ' Alleen  kinderen . Wist je dat? Gek hè? Vroeger sliep  ik  met een beer, maar jij bent veel warmer.' ‘Rrrrr,'snort Emmie. Het klinkt tevreden. Ze likt met haar tongetje over  Jonathans  neus. Een gek gevoel is dat. Zo'n kattetongetje is net een rasp. Emmie denkt misschien dat  Jonathan  haar moeder is. Het is nog maar een klein poesje. ‘Je voelt je zeker alleen hè Emmie? Jij sliep natuurlijk altijd bij je moeder. En bij je broertjes en zusjes. Nou ben  ik  je broertje. Ga maar lekker slapen.' Ja, dat had  Jonathan  gedacht! Emmie heeft geen zin in slapen. Ze wil spelen. Ze schiet plotseling onder de dekens. Ze worstelt zich naar het voeteneind en bijt  Jonathan  zachtjes in  zijn  grote teen.  Jonathan  schiet overeind. 'Ben je gek geworden?' roept  hij . ' Ik  ben geen speelgoed!' Hij  stapt  zijn  bed uit en doet het licht aan. Dan pulkt  hij  Emmie onder de dekens vandaan. Ze gaat waarachtig meteen weer spinnen!  Jonathan  legt haar voorzichtig op  zijn  kussen.  Hij  aait haar net zolang tot haar oogjes dichtvallen. Dan doet  hij  het licht uit en glijdt  zijn  bed in. Met wijdopen open staart  hij  in het donker.  Hij  durft niet te bewegen.  Hij  durft haast geen adem te halen. Emmie slaapt en ze blijft slapen.  Jonathan  wacht lang, maar dan valt ook  hij  in slaap. 
De volgende morgen wordt  Jonathan  pas laat wakker. Zó laat dat  Ellie   hem  moet roepen. Dat gebeurt haast nooit.  Ze  heeft al een keer onderaan de trap geroepen, maar  Jonathan  heeft het niet gehoord.  Ze  gaat de trap op.  Ze  komt  Jonathans  kamer binnen. ' Jonathan , wakker worden,' roept  ze . Dan ziet  ze  Emmie liggen. Naast  Jonathan , op  zijn  kussen. Emmie rekt zich uit en gaapt.  Jonathan  rekt zich ook uit en gaapt. `Zeg, dat kan niet hoor,' zegt  Ellie .  Ze  loopt kordaat naar het bed en zet Emmie op de grond. 'Die moet in d'r mandje slapen. Poezen horen niet in bed. Da's ongezond.' `Ongezond?' vraagt  Jonathan  slaperig. `Waarom?' `Dat is ongezond omdat dieren niet in  je  bed thuishoren; zegt  Ellie . `Schiet  je  op? 't Is al laat.' Ze  stuift de kamer uit. `Ongezond,' mompelt  Jonathan .  Hij  kijkt naar Emmie. Die zit zich te likken. Haar velletje glimt. 'Hoe kan jij nou ongezond zijn?' Jonathan  schudt  zijn  hoofd.  Ouders verzinnen soms vreemde dingen. 


Teken 

O, dat is echt verschrikkelijk. Het is half negen.  Juf de Zwaan  is nog even op de gang bezig en  Maartje  heeft iets op het bord geschreven.  Jonathan  durft haast niet te kijken. Er staat: Astrid  gaat met  Jonathan . Het is ontzettend. Alle  kinderen  kijken naar  hem .  Ze  giechelen. En die stomme  Astrid  vindt het helemaal niet erg.  Die  zit achterstevoren en grijnst. De  juf  kan elk moment binnenkomen.  Ze  mag het niet zien. Wat moet  hij  doen?  Jonathan  kijkt naar de deur. Daar zit een raam in waardoor je de gang in kunt kijken.  Hij  wacht tot  hij  de  juf  ziet, dan rent  hij  naar voren en veegt het bord schoon. Op hetzelfde moment stapt de  juf  het lokaal binnen. ‘’t Bord was eh, was eh nog niet schoon,' stottert  hij .  Hij  gaat zitten.  Zijn  hoofd gloeit. Dat was net op tijd. `Dank  je  wel  Jonathan ,' zegt de  juf  vriendelijk. ` Jij  denkt ook aan álles.’ ‘Jaaa,' roept  Maartje  gemeen. `Aan álles. Vooral als er…’ ` Ik  heb een poesje gekregen  juf ,' roept  Jonathan  er dwars doorheen. 'Van  me   moeder . ' `Sjonge,' zegt de  juf . 'Wat aardig van  je   moeder .' `Ze slaapt bij  mij  op de kamer,' vertelt  Jonathan , `want ze is van  mij . Ze heeft vannacht naast  mij  op  m'n  kussen geslapen.' `Wat lief,' zegt de  juf . 'Heeft dat poesje van  jou  al een naam?' ‘Jawel,’ zegt  Jonathan  trots. `Ze heet Emmie.' De  juf  glimlacht en kijkt  hem  lang aan. `Da's toevallig', zegt  ze . ' Ik  heet ook Emmie.' Jonathan  schrikt ervan.  Hij  rilt.  Hij  krijgt kippevel. ‘Dat, dat wist  ik  niet,' stamelt  hij . `Nee?' vraagt de  juf . ' Ik  vind 't trouwens een hele eer hoor. Zo  jongens ,  we  gaan maar es beginnen.' De  juf  vertelt van alles, maar  Jonathan  hoort het niet. Hoe kan dat nou toch? Hoe kan  hij  nou toevallig  zijn  poes Emmie noemen? Had  hij   jufs  naam dan toch een keer gehoord ergens? Of was het een geheim teken? Heeft iemand  hem  die naam ingefluisterd? Daar heeft  hij  wel eens van gehoord, dat zulke dingen gebeuren. ` Jonathan !' roept de  juf . 'Heb  je  niet geluisterd?' Ze  komt naar  hem  toe.  Ze  schudt  haar  hoofd. ' Jongen ,  jongen ,' zegt  ze  zacht. `Wat ben  je  toch een dromertje. Toe, pak  je  taalschrift nou.' Jonathan  grabbelt haastig in  zijn  kastje. De  juf  loopt alweer naar voren.  Jonathan  kijkt  haar  na. ' Emmie ,' fluistert  hij .  Hij  schudt  zijn  hoofd. Er gebeuren rare dingen in het leven. Soms geloofde je je eigen oren niet. 


Zaagsel 

Nee, maar nou wordt ie helemaal leuk! Daar staan  Maartje  en  Astrid   hem  samen op te wachten. Of niet soms?  Jonathan  probeert er onverschillig langs te lopen, maar de twee  meisjes  komen giechelend achter  hem  aan. Even later lopen  ze  naast  hem .  Astrid  links en  Maartje  rechts van  hem . `Zo  Jonathan ,' zegt  Maartje . 'Wil  jij   Astrid  niet iets zeggen?' `Nee,' zegt  Jonathan . ' Ik  zou niet weten wat.' Hij  kijkt recht voor zich uit.  Hij  voelt dat  hij  een rooie kop krijgt. ‘Jawel hoor  Astrid ,' zegt  Maartje . ' Hij  wil  je  wat vertellen. Iets heel belangrijks, maar  hij  is verlegen. Schattig hè?' ' Je  moet  hem  niet zo plagen,' zegt  Astrid . ' Hij  hoeft niks te zeggen,  ik  weet 't zo ook wel.' `Maar  hij  kan 't toch rustig zeggen?!' roept  Maartje  uit.  Ze  kijkt  Jonathan  van opzij aan. ' Astrid  is  mijn  vriendin,' vertelt  ze . ` Wij  hebben Been geheimen voor elkaar.' Jonathan  stapt stevig door. Was  hij  maar vast thuis. `Vriendin?' gromt  hij .  Hij  grinnikt. ` Maartje  vindt  jou  een rolmops  Astrid , enne een klikspaan en een flapdrol.' `Ooooohr schreeuwt  Maartje . `Wat kan die  jongen  liegen zeg!  Astrid  is toevallig  m'n  beste vriendin. Waar of niet  Astrid ?' Astrid  knikt heftig van ja.  Haar  bolle wangen trillen ervan.  Ze  heeft nog nooit een beste vriendin gehad. Nu heeft  ze  er een. En nog een vriendje ook. Ze begrijpt niet hoe dat allemaal kan opeens. ` Astrid  wil best met  je  gaan hoor,' vertelt  Maartje . `Hè  Astrid ?' ‘Ja,’ fluistert  Astrid .  Jonathan  durft  haar  niet aan te kijken.  Hij  voelt zich beroerd.  Hij  heeft medelijden met  Astrid .  Hij  wil  haar  geen verdriet doen. `Nou?' vraagt  Maartje . `Durf  je  nog steeds niks te zeggen  schijterd ? Wil  je  nou met  d'r  gaan of niet?' ‘Ja’ , zegt  Jonathan . Het is verschrikkelijk. Het is net of  hij  een emmer met zaagsel heeft leeggegeten.  Zijn  keel zit verstopt.  Zijn  tong is dik. `Zo, dat is dus voor mekaar,' zegt  Maartje . 'Nou kan  je  wel naar huis gaan  Astrid .' Astrid  haalt  haar  schouders op. `Och,  ik  kan nog wel even...' begint  ze . `Nee,' zegt  Maartje  streng. `Ga nu maar naar huis, anders wordt  je   moeder  ongerust.' ` M'n   moeder  is geeneens niet thuis,' sputtert  Astrid . `Nou, schiet op,' loeit  Maartje . 'Naar huis!' Astrid  blijft staan.  Ze  weet niet precies hoe je dat doet met een vriendin. En hoe het hoort als je met iemand gaat. `Daag,' zegt  Maartje . `Dag,' zegt  Astrid .  Maartje  loopt door. Samen met  Jonathan .  Ze  zeggen niks en kijken niet een keer om. `Hartelijk gefeliciteerd,' zegt  Maartje  als  ze  de hoek om zijn. ‘Hartelijk gefeliciteerd met  je   rolmops .' `Dank  je ,’ zegt  Jonathan .  Hij  veegt het zweet van  zijn  voorhoofd. 


't Allerliefste I

Op een dag zag  juf  de Zwaan er slecht uit.  Ze  was wit, dun en  ze  keek verdrietig. `Wat heb  ik  gehoord  Jonathan ?' vroeg  ze  droevig. `Ga  jij  met  Astrid ?' `Nee  juf , echt niet, heus, gelooft  u   mij ,  ik  ga in 't geheel niet met  Astrid ,' riep  Jonathan  uit. Maar de  juf  werd daar niet vrolijker van. ‘ Je  hebt 't anders zelf tegen  d'r  gezegd,' zei  ze . ' Ik  zou toch op  je  wachten tot  je  groot bent?' ‘Ja  juf ,' riep  Jonathan . 'Dat zou  u  doen.  Ik  hou van  u , van  u  alleen. Met  m'n  hele hart en met  m'n  armen, voeten en benen.' De  juf  keek  hem  o zo verwijtend aan. Er gleden tranen over  haar  bleke wangen. `Het is niet waar,' snikte  ze . ‘ Je  laat  me  in de steek voor die, voor die  rolmops .' Jonathan  was radeloos. 'O  juf ,' sprak  hij . `Wat moet  ik  doen dat  u   mij  gelooft? Zal  ik  elke dag de vloer schoonmaken? Moet  ik  netter schrijven? Zal  ik  de vervelende  kinderen  een mep geven dat  ze  d'r van suizebollen? Zeg  mij  wat  ik  moet doen!' De  juf  schudde treurig  haar  hoofd.  Haar  blauwe ogen keken dwars door  Jonathan  heen. Het was een akelig gevoel. `Nog nooit heb  ik  zoveel van een jongen gehouden,' zei  ze . 'Maar  hij  verlaat  me  voor de eerste de beste rolmops. Dit verdriet kruipt diep in  mijn  tenen. De tranen knallen uit  mijn  kop.  Ik  ben binnenstebuiten van verdriet. Nee  Jonathan ,  ik  geloof  je  niet meer.  Je  kunt 't niet meer goed maken.  Je  moet in 't vervolg maar ergens achterin gaan zitten. Naast  Huib Jansen  ja, ook al stinkt  die  de pot uit.' Toen sloeg  juf  de Zwaan  haar  handen voor  haar  gezicht.  Jonathan  wist lange tijd niks te zeggen, zodat het erg stil was. Zo nu en dan knikkerde er een traan op de vloer. Dat was het enige geluid. ` Ik  heb wel es gehoord  juf ,' zei  hij  toen, ‘dat iemand iets moeilijks moest doen. Bij voorbeeld dat ie een raadsel moest oplossen of een monster moest doden. Dat zo'n prinses dan met zo'n prins ging trouwen. Gaat dat bij  juffen  ook zo?' Jonathan  keek hoopvol naar  juf  de Zwaan, maar die zei niks. ` Ik  wil best iets moeilijks doen. 't Allermoeilijkste wat  u  maar kunt bedenken, want dan gelooft  u   me  misschien.' Toen kwam  jufs  gezicht weer tevoorschijn. ‘Ja,’ zei  ze . `Zo gaat 't bij  juffen  ook.  Ik  weet iets heel moeilijks.' `Zeg het,' riep  Jonathan  uit, 'en  uw  wens zal vervuld worden!' ` Ik  denk dat 't te moeilijk voor  je  is,' fluisterde de  juf , `maar als  je  't weten wilt...' `Ja  ik  wil 't weten,' juicht  Jonathan . `Weet dan,' sprak de  juf , ‘dat  ik   je  geloven zal als  je  't allerliefste wat  je  bezit aan  mij  afstaat. Maar als 't in een doosje moet, maak dan wel wat gaatjes in het deksel.' Daarop zweeg de  juf . ` Ik  weet nog niet wat  u  bedoelt met 't allerliefste in een doosje met gaatjes, maar  u  zult 't krijgen, nog voor de nieuwe dag uitbarst.' En  Jonathan  ging haastig  zijns  weegs, de  juf  alleen latend met een knots van een verdriet. 


't Allerliefste 2 'Kom hier rakker,' zegt  Fred .  Hij  tilt Emmie met een hand hoop in de lucht. `Voorzichtig!' schreeuwt  Jonathan . Emmie kijkt angstig naar beneden. `Geef nou maar hier,' zegt  Jonathan  boos. ` Je  moet d'r niet bangmaken.' Maar  Fred  houdt Emmie nu vlak voor  zijn  gezicht. ` Ik  moet hem es goed bekijken,' zegt  hij  rustig. `Ze is van  mij ! Geef hier!' schreeuwt  Jonathan . `Een beetje scheel,' mompelt  Fred . 'En een malle vlek op z'n kop.' `Scheel?' zegt  Jonathan . 'Hoe kom  je  d'r bij. 't Is toevallig de mooiste poes die er is.' `Smaken verschillen,' zegt  Fred  onverschillig. 'Hier, pak aan.' Hij  duwt Emmie in  Jonathans  armen. ` Je  bent wel gek op hem hè?' vraagt  hij .  Jonathan  knikt alleen maar. ` Hij  doet niks anders meer dan met die poes spelen,' zegt  Ellie  vanachter  haar  krant. ' Ik  besta niet meer voor  hem .' `Zo zijn  kinderen ,’ zucht  Fred . ' Ondankbaar als de pest .’ `Ach,' bromt  Jonathan . `Dat was in  mijn  tijd anders,' vertelt  Fred . 'Dan was 't: "Wat zegt u pappa? Vindt u mij ondankbaar pappa? Ik zal mijn leven beteren pappa." Zo ging dat in  mijn  tijd.' Ellie  zit te giechelen.  Jonathan  trekt er zich niks van aan.  Zijn   ouders  zijn weer eens in een lollige bui. Dat gaat vanzelf over. `Wanneer doen  jullie  weer gewoon?' vraagt  hij . `Gewoon? Hoe bedoel  je  gewoon?' vraagt  Fred . `Nou gewoon, ruzie maken en zo,' zegt  Jonathan . Daar zijn  Fred  en  Ellie  even stil van.  Ze  kijken elkaar aan. `Dat eh,' aarzelt  Fred . 'Dat vind  ik  een héél moderne opmerking.  Volgens  mij  hebben  wij  een heel modern kind  Ellie .  Die  vráágt om ruzie. ' `Dat is allemaal sinds die poes,' grinnikt  Ellie . ' Ik  heb er al bijna spijt van.' `Weet  jij  nog een mooie ruzie?' vraagt  Fred . ‘Jawel,’ zegt  Ellie . 'Begin maar over geld.' `Zo,' zegt  Jonathan . ' Ik  ga naar boven.' Hij  drukt Emmie dicht tegen zich aan en stapt de kamer uit. `Welja,’ roept  Fred   hem  achterna. `Gezellig hoor. Ga maar weer met die stomme kat.' Op de trap blijft  Jonathan  staan. `Stomme kat?' schreeuwt  hij . 'Die poes is toevallig 't allerliefste wat  ik  heb.' Hij  schrikt er zelf van.  Hij  luistert of er nog antwoord komt. Maar het blijft stil. Wat heeft  hij  gezegd? Wat was 't allerliefste?  Hij  krijgt er kippevel van. Alweer. Het is net een boze droom, maar  hij  is klaar wakker.  Hij  heeft het gezegd.  Hij  kan er niet meer onderuit. Emmie is het allerliefste wat  hij  bezit.  Hij  heeft zichzelf lelijk verraden. 


Appelmoes ` Jonathan !' roept  Ellie  van beneden. ' Erik  is er.’ `Zeg maar dat  ik  niet kom,' roept  Jonathan  terug. `Ga dat zelf maar zeggen.' Ja natuurlijk. Zo ging het altijd. Kon  zijn   moeder  nou niet voor deze ene keer... Ach nee.  Jonathan  dendert de trappen af. ' Ik  ga niet,' roept  hij . ‘ Je  weer wat  ik  gezegd heb hé?' roept  Erik  bij de buitendeur. `Dit keer wacht  ik  niet meer.' `Prima,' schreeuwt  Jonathan . 'Hoeft ook niet.' `Nou gedag dan,' zegt  Erik .  Hij  aarzelt even, maar dan trekt  hij  de buitendeur achter zich dicht.  Jonathan  sjokt naar boven. `Niks mee te maken,' bromt  hij . ' Ik  heb heel andere dingen aan  m'n  hoofd.' Hij  gaat achter  zijn  tafel zitten.  Hij  schrijft. Hier is een poes. 
Ze heel niet  Loes . 
Ze heet niet Bep. 
Ze is het liefste wat  ik  heb 
En als u  mij  soms niet gelooft 
krijgt u maar een waterhoofd. Jonathan  kluift op  zijn  pen.  Hij  denkt diep na.  Hij  knikt. Zo is het precies.  Hij  schrijft verder. Dus nu weet u voor altijd 
dat  ik  niet met  Astrid  vrijt. 
Vaarwel, vaarwel  mijn  lieve poes. 
 Ik  voel  me  een blik appelmoes . Jonathan  staat op.  Hij  grabbelt onder  zijn  bed. Daar staat een kartonnen doos met mooie stenen erin.  Hij  haalt de stenen er stuk voor stuk uit. Zachtjes, dat  ze  het beneden niet horen.  Hij  probeert of de doos goed dicht kan. Jawel, dat kan. Dan prikt  hij  met een schaar gaten in het deksel. Zo, dat is klaar.  Hij  pakt Emmie van  zijn  bed. Ze begint meteen weer te spinnen.  Hij  probeert of ze in de doos past. Ze past precies. Ze denkt dat het een spelletje is. Ze slaat speels met haar pootjes naar  Jonathans  hand. 'Kom,' zegt  Jonathan  ernstig, 'nu hoeft 't nog niet.' Hij  tilt Emmie uit de doos. Ze rolt op haar rug over de vloer. Maar  Jonathan  heeft geen zin in spelen.  Jonathan  heeft nergens meer zin in.  Hij  legt  zijn  gedicht in de doos en staart naar buiten. 


Droom 2 `Nee  juf ,' zegt  Jonathan , `nou moet  u  toch echt in  uw  doosje hoor.' ` Ik  kijk wel uit,' miauwt de  juf .  Ze  slaat  haar  nagels uit en krast  Jonathan  over  zijn  neus. Het bloed glijdt langs  zijn  gezicht naar beneden. De  juf  zit tevreden te spinnen. `Wat moet  ik  met  u  beginnen?' vraagt  Jonathan  verdrietig. 'Als  u  niet in  uw  doosje wilt, hoe krijg  ik   u  dan hier vandaan?' ‘Juffen horen niet in doosjes,' zegt de  juf  streng. `Juffen horen in een mandje met een zacht kussentje erin. En bovendien: juffen gééf je niet weg, dat hoort niet.' `Ja maar!' roept  Jonathan  uit. 'Dat doe  ik  toch om de betovering te verbreken!' `De wat?' vraagt de  juf , terwijl  ze  onverschillig  haar  pootje likt. `De betovering,' zegt  Jonathan  nog een keer. 'Als  u  niet in  uw  doosje wilt, blijf  ik  almaar in dit verhaal rondtollen.  Ik  verzuip d'r nog es in.’ `Wat kan  mij  dat nou schelen?' snort de  juf .  Ze  krabt met een achterpoot achter  haar  oor. `En  u ,' zegt  Jonathan . ` U  blijft uw leven lang een poes. Wilt  u  dan geen echt mens worden?' `Welnee!’ zegt de  juf . ' Ik  blijf liever gezond.' Ze  rekt zich behagelijk uit en krast met  haar  nagels over het vloerkleed.  Jonathan  schudt  zijn  hoofd. Alles loopt in de war. ` Ik  denk dat  ik  droom,' mompelt  hij . ' Ik  moet  mezelf  uit deze droom helpen.' De  juf  springt op  zijn  schouder en kriebelt met  haar  staart in  zijn  neus. `Daar heb  je  veel te weinig verstand voor,' blaast  ze . ‘ Jij  hebt enkel malle dingen in  je  kop.  Jij  met  je  versjes altijd.  Je  wordt nog es een verzenbakker als  je  niet uitkijkt.' `Moet  u  horen,' zucht  Jonathan . 'Het is maar een klein stukje.  U  hoeft maar heel even in het doosje. Het is voor een goed doel.' Ai, nu is de  juf  echt kwaad.  Ze  zet een hope rug op.  Haar  staart is dik. `Aan  mijn  lijf geen polonaise,' snauwt  ze . `Als  je   me  met één vinger aanraakt, krab  ik   je  ogen uit  je  kop.' `En toch gaat  u  de doos in!' schreeuwt  Jonathan .  Hij  grijpt de  juf  in  haar  nekvel. De  juf  slaat vier klauwen tegelijk naar  hem  uit. `Au,' gilt  Jonathan , maar  hij  laat niet los.  Ze  rollen over de vloer. De  juf  jankt en grauwt.  Jonathan  built en schreeuwt. Dan opeens een doffe dreun. Boem!  Jonathan  knippert verbaasd met  zijn  ogen.  Hij  zit naast  zijn  bed. Emmie ligt snorrend op  zijn  kussen. Slaperig klimt  hij   zijn  bed weer in. Brrr, wat een enge droom was dat! 


Broek 

Daar loopt  Jonathan  met  zijn  doos onder  zijn  arm. Er stommelt iets in die doos en het krabbelt. `Stil maar Emmie,' zegt  hij . ' We  zijn er zo. Wat zal  zijn   moeder  denken als  ze  Emmie niet kan vinden?  Jonathan  haalt  zijn  schouders op.  Hij  weet het niet. Misschien denkt  ze  dat Emmie weggelopen is. En dan wordt  ze  wanhopig. Dan denkt  ze : 'Hoe moet  ik  't  Jonathan  vertellen straks?' Als  hij  thuiskomt en  ze  vertelt het, wordt  hij  niet boos.  Hij  kijkt  haar  stil-verwijtend aan. Meer niet. `Ach!’ denkt  ze . ‘Dat dit nu moest gebeuren.  Jonathan  is tóch al zo'n gevoelige jongen!’ Ze  wordt ernstig ziek.  Ze  ligt met hoge koorts in bed.  Hij  gaat naast  haar  zitten.  Hij  zegt: ' Ik  vergeef  je .' Dan wordt  ze  ineens weer beter. Omdat  hij  zo'n mooi karakter heeft. De mensen moeten wel van  hem  houden of ze willen of niet. `Wil  je  niet bij  mij  komen wonen?' vragen alle  moeders . Maar dan zegt  hij : 'Nee, dank  u  wel mevrouw,  ik  heb al een  moeder .' `Wat een mooi karakter!' zuchten  ze  als  hij  weg is. `Had  ik  maar zo'n kind.' Zo wordt  hij  vanzelf beroemd, zonder dat  hij  het in de gaten heeft. `Hé  Jonathan ,' hijgt  Maartje  achter  hem . `Wat heb  je  in die doos?' `Gaat  je  niks aan,' bromt  Jonathan . `Doe toch niet zo kinderachtig, ' schreeuwt  Maartje . Tegelijkertijd geeft  ze  een geweldige klap onder de doos. Hij vliegt een eindje door de lucht en smakt op de stoep. Het kartonnen deksel scheurt open. ` Ik  sla  je  helemaal verrot!' krijst  Jonathan .  Hij  grijpt  Maartje  bij  haar  arm.  Ze  rollen vechtend over de stoep. Emmie steekt nieuwsgierig haar kopje uit de doos. Ze probeert eruit te komen. Ze duwt en wringt. Jawel, het lukt. Daar gaat ze. Ze huppelt vrolijk over de stoep. Leuk hoor, buiten. ‘Zat er een poes in?' vraagt  Maartje  onder het vechten. ‘Ja  oliebol ,' hijgt  Jonathan . `Die is er vandoor,' zegt  Maartje .  Jonathan  laat  haar  meteen los.  Hij  kijkt rond.  Hij  ziet Emmie nog net door een tuinhek glippen.  Hij  rent ernaar toe.  Hij  rukt aan het hek, maar dat zit op slot. De spijlen zitten dicht naast elkaar. Daar komt  hij  nooit doorheen. `Kom op,' zegt  Maartje . ' We  klimmen er overheen.' `Zou dat mogen?' vraagt  Jonathan . ` We  moeten  je  poes toch redden  uilebal !' Maartje  klimt al tegen het hek op. Bovenop zitten scherpe punten. `Pas op,' zegt  Jonathan . ‘Ja hoor,' zegt  Maartje .  Ze  springt van het hek af, de tuin in. `Nou  jij .' Allemachtig! Dat is nog moeilijk hoor, tegen zo'n glad hek opklimmen. Hoe krijgt  Maartje  dat zo snel voor elkaar? Met een rood hoofd van inspanning hijst  Jonathan  zich naar boven. Nu nog over die enge punten heen. `Krak.' Jawel. Natuurlijk, daar ging  zijn  broek.  Hij  springt snel naar beneden. `Laat zien,' zegt  Maartje . 'Is 't erg?' Jonathan  draait zich om. `Prima onderbroek,' zegt  Maartje . `Hoezo, onderbroek?' `Die komt er nou mooi doorheen, van achteren,' zegt  Maartje .  Jonathan  kijkt over  zijn  rug naar  zijn  broek. Jawel hoor, die is van achteren helemaal opengescheurd.  Hij  legt er met een ongelukkig gezicht  zijn  handen op. `Zo, zo kan  ik  niet eh...' stottert  hij . ' Ik  moet naar huis.' `Doe niet zo kinderachtig,' snauwt  Maartje . `Moet  je   je  poes niet terug?' Jonathan  knikt heftig van ja. ‘’t Is allemaal  jouw  schuld,' jammert  hij . `Poe,' zegt  Maartje . `Moet  je  maar niet zo geheimzinnig doen.' Ze  kijken de donkere win rond. Van Emmie is geen spoor te bekennen. Er slaat een torenklok. De school is al begonnen. 


Broek 2 `Wat nu?' vraagt  Jonathan . `Zoeken,' zegt  Maartje .  Ze  kijkt de donkere tuin rond. In de verte schemert een wit huis. `Als  ik  een poes was, verstopte  ik   me  daar.' Ze  wijst naar dichte bosjes onder hoge bomen.  Ze  sluipen ernaar toe.  Maartje  voorop.  Jonathan  met  zijn  handen op  zijn  broek. Af en toe staan  ze  stil om te luisteren.  Ze  horen niks. Poezen maken weinig geluid.  Jonathan  voelt  zijn  hart kloppen. Het was eigenlijk best eng in zo'n vreemde tuin. 'De school is allang begonnen,' zegt  hij . `Niks aan te doen,' snauwt  Maartje .  Ze  gaat op  haar  hurken zitten en gluurt onder de struiken. `Daar!  Ik  zie d'r,' roept  Jonathan . `Waar dan?  Ik  zie niks,' zegt  Maartje . 'Nee. Heel ergens anders. Bij 't huis, kijk maar.' Maartje  kijkt nu ook naar het witte huis. Voor de tuindeuren ligt een brede stoep en over die stoep sluipt een zwart katje. ‘Dat kan hem zijn,' zegt  Maartje . ‘’t Kan ook een andere kat zijn.' `Welnee,' zegt  Jonathan . ‘’t Is d'r,  ik  zie 't toch zeker zelf!’ `Nou, kom op dan,' zegt  Maartje .  Ze  doet al een paar stappen in de richting van het huis. 
 Jonathan  blijft staan. `Durf  jij  dat?' vraagt  hij . `Tuurlijk,' zegt  Maartje . `Waarom niet?' `Weet  jij  veel wie daar woont,' zegt  Jonathan  bang. `Nou, schiet op  schijterd ,' zegt  Maartje . `Daar wonen spoken die je doormidden zagen, meer niet.' Ze  stapt dapper door. Dorre takken kraken luid onder  haar  schoenen.  Jonathan  gaat aarzelend achter  haar  aan.  Hij  gelooft niet in spoken natuurlijk, maar wel in enge mensen. `Wacht,' roept  hij  angstig. Achter de tuindeuren ziet  hij  wat bewegen en even later gaan ze open. Er stapt een  vrouw  naar buiten.  Ze  draagt een ouwe spijkerbroek en  ze  heeft een slordige trui aan.  Ze  hurkt naast. Emmie en tilt  haar  op schoot. ` Mevrouw !' roept  Maartje . 'Die poes is van  ons !' De  vrouw  kijkt op.  Ze  komt overeind en tuurt de tuin in. `Kom es dichterbij,' roept  ze  terug. Dat doen  ze .  Jonathans  hart klopt in  zijn  keel. Die  Maartje  durfde ook alles! Nu staan  ze  opeens bij een vreemde  vrouw  op de stoep! `Hoe komt ie dan hier?' vraagt de  vrouw . `Nou,  we  hadden hem in een doos,' vertelt  Maartje . `En toen liet die  sukkel ,  Jonathan  heet  ie , die liet hem uit  z'n  handen vallen. ' ‘’t Is wel een schatje,' zegt de  vrouw . 'Is  je  broek kapot?' Ze  kijkt plotseling naar  Jonathan . ‘Ja  mevrouw ,' zegt  Jonathan . ` Ik  heet  Miep ,' zegt de  vrouw .  Ze  glimlacht. Het is eigenlijk geen mevrouw zo te zien. `Zal  ik  hem even maken?' `Eh, nee, dat hoeft niet hoor,' zegt  Jonathan  verlegen. `Wel, dat hoeft wel,' zegt  Maartje . `Zo kan  je  niet naar school.' `Laten  we  maar naar binnen gaan,' zegt  Miep . 'Anders loopt  jullie  poes wéér weg.' Binnen is nog een  vrouw .  Ze  ligt op een bank en leest een boek. Naast  haar  liggen nog een hele hoop andere boeken en stapels kranten. De kamer is een grote rotzooi. De  vrouw  kijkt op uit  haar  boek. `Wat moeten die kleine  ettertjes  hier?' vraagt  ze . `Die komen wat drinken  Loes ,' zegt  Miep . 'En  ik  moet even een broek maken. Kijk es wat een schatje?' Ze  houdt Emmie voor  Loes  omhoog. `Allemachtig, wat een mormel,' zegt  Loes . 'Die kakt meteen 't huis onder. Zal je zien.' ‘Ja, wat een schatje hè,' zegt  Miep .  Ze  geeft Emmie een zoentje op d'r kop en zet hem dan op de grond. ' Ik  haal wat te drinken,' zegt  ze . 'Doe  jij  maar vast...' Ze  kijkt  Jonathan  aan. 'Hoe heet  je  eigenlijk?' ` Jonathan ,' zegt  hij . `Doe  jij  maar vast  je  broek uit.' Miep  draait zich om en loopt naar de keuken.  Maartje  giechelt.  Jonathan  kijkt radeloos rond. Waar is  hij  beland? In een gekkenhuis? 


Zoen `Aan 't spijbelen zeker?' vraagt  Loes .  Ze  kijkt niet op van  haar  boek. `Nee hoor,' zegt  Maartje . ' We  waren alleen maar de poes kwijt.' `En zo is er altijd wat,' zucht  Loes . Het is raar.  Loes  zegt almaar vervelende dingen.  Ze  kijkt zuur.  Ze  ziet er mal uit. En toch lijkt  ze  eigenlijk best aardig. ` Ik  vind  jou  een mooi jongetje,' zegt  ze  tegen  Jonathan . 'Maar  je  zal wel een etter zijn.' ` Jonathan  is heel aardig,' zegt  Maartje , 'al is  ie  dan een uilebal.' `Ben  je  verliefd op  hem ?' vraagt  Loes . ‘Ja,’ zegt  Maartje . Allemensen! Zoals die meiden met elkaar praten!  Jonathan  krijgt het er warm van. Als  hij  nou eons de tuindeuren opensmeet en wegliep? Ja, maar Emmie dan? ` Hij  ook op  jou ?' vraagt  Loes . `Nee,' zegt  Maartje . 'Die  sukkel  gaat met een ander.' Nu legt  Loes   haar  boek op de grond.  Ze  kijkt  Jonathan  koel aan. Dan schiet  ze  opeens in de lach.  Miep  komt binnen met glazen cola en een blikken trommeltje. `Wat is er aan de hand?' vraagt  ze . ‘ Je  hebt een compleet drama in huis gehaald,' grinnikt  Loes . `Deze  zus  is verliefd op deze  broer , maar het is niet wederzijds. Ach, wat een leed!' `Trek  je  d'r maar niks van aan hoor  schat ,' zegt  Miep .  Ze  trekt  Jonathan  tegen zich aan. ‘ Loes  pest  mij  ook altijd.' Jonathan  komt knalrood uit  haar  trui te voorschijn. Het is allemaal vreselijk, maar toch... die  Miep  is heel bijzonder. Zo iemand heeft  hij  nog nooit meegemaakt.  Hij  pakt  zijn  glas cola en neemt een slok.  Zijn  tanden klapperen tegen het glas.  Miep  doet het trommeltje open.  Ze  haalt er naaigerei uit.  Jonathan  verslikt zich bijna.  Hij  zet snel  zijn  glas op tafel en kijkt ontzet toe als  Miep  een draad door het oog van een naald peutert. Dit loopt helemaal verkeerd af! `Geef  me  even  je  broek,' zegt  Miep .  Jonathan  kijkt de kamer rond.  Loes  ligt alweer te lezen en  Maartje  speelt met Emmie.  Hij  slikt.  Hij  knijpt  zijn  ogen dicht en trekt clan, rits rats,  zijn  broek uit. `Okee,’ zegt  Miep .  Ze  pakt de broek aan. ‘Es kijken hoor. Da's niet moeilijk te maken.' Ze  begint.  Jonathan  houdt  zijn  adem in. Maar er gebeurt niks. Niemand lacht  hem  uit. `Stevige beentjes,' zegt  Miep . ‘ Jij  bent zeker goed in voetballen.' ‘Ja,’ zegt  Jonathan  verlegen. ` Hij  is de beste van de hele school,' vertelt  Maartje . `Ook dát nog,' mompelt  Loes . 'Een sportheld.' Miep  kijkt  haar  glimlachend aan. ‘Léés  jij  nou maar,' zegt  ze . ' Ik  weet wel dat  je  een interessant karakter hebt.' Ze  trekt de naald omhoog, steekt hem terug en trekt hem weer vliegensvlug omhoog. Het gaat snel. `Waarom moest de poes mee naar school?' vraagt  Miep . ' Ik  wilde d'r laten zien,' zegt  Jonathan . `Aan de  juf .' ‘Ja, achterlijk hè,’ zegt  Maartje . Een poes mee naar school.' `Is 't een aardige  juf ?' vraagt  Miep . `Gaat wel,' zegt  Maartje . `Voor een juf.' ‘Ja, eh, gaat wel,' zegt  Jonathan .  Miep  haalt de draad uit de naald en doet er iets ingewikkelds mee. Dan bijt  ze  de draad door. `Zo, ' zegt  ze . 'Die is klaar. Trek maar weer aan.' Sjonge, dat is snel gegaan! Nu Emmie pakken en gauw naar school. Hoe laat zou 't al zijn?  Jonathan  heeft Emmie al in  zijn  armen.  Hij  kijkt  Miep  verlegen aan. `Dank  je  wel,' zegt  hij . ‘Is dat alles?' vraagt  Miep  vrolijk. `Krijg  ik  geen zoen?' Hallo? Nou dat weer.  Jonathan  weet niet wat  hij  moet doen. Dat heeft ook niet, want  Miep  heeft  hem  opgetild met Emmie en al. Oei, wat is  Mieps  gezicht nu dichtbij. Het is een leuk gezicht. `Nou?' vraagt  Miep .  Jonathan  geeft  haar  snel een kusje op  haar  wang. `Welja,' bromt  Maartje . ‘Dat noem  ik  geen zoen,' roept  Miep  uit.  Ze  tuit  haar  lippen en geeft  Jonathan  een zoen op  zijn  mond. Het is gelukkig geen natte zoen. Het is meer een soort prima zoen eigenlijk. Zo eentje waar je oren van suizen. `Dag,' zegt  Jonathan . Nu krijgt  Maartje  nog een zoen. `En  ik  dan?' vraagt  Loes  nors. `Krijg  ík  niks?' `Nee,' zegt  Jonathan . ' Ik  zoen niet iedereen.' En zoef, weg is  hij , door de tuindeuren.  Maartje  komt snel achter  hem  aan. 


Uit 

 Juf de Zwaan  is niet boos.  Ze  neemt Emmie op schoot, maar die springt op de vloer. Dan mag ze gewoon door het lokaal lopen. Dat is leuk. Emmie sluipt onder tafels door. Ze geeft overal kopjes. Ze spint achter elkaar door. `Nou moet niet iedereen  z'n  dieren mee naar school nemen hoor,' zegt de  juf . `Aààà,' roepen de  kinderen . `Nee,' zegt de  juf . ‘Dat kan echt niet. Zeg  Jonathan ,  ik  neem hem mee naar huis hoor.  Ik  vind 't zo'n liefje.' `Niks hoor!' roept  Jonathan . `O nee?' vraagt de  juf .  Jonathan  schudt van nee. Het is vreemd, maar nee, dat heeft  hij  niet voor de  juf  over.  Hij  kijkt  haar  verlegen aan. 'Ze is 't liefste wat  ik  heb,' zegt  hij  zacht. `Gelijk heb  je  boor,' zegt de  juf . `Zo'n lieve poes zou  ik  aan niemand weggeven. Aan helemaal niemand.' Jonathan  zucht diep. Dat is goed afgelopen.  Juf de Zwaan  is hartstikke aardig. De aardigste  juf  van de wereld waarschijnlijk. Maar ja. Hoe zit het? Help! Nee maar. Hoe moet je zoiets zeggen? 't Is over hè? de verliefdheid. Ja. 't Is over. 
Enne, geloof het of niet.  Hij  moet de hele tijd aan  Miep  denken. Ja,  Miep ! Dat gaat van: 
Op een dag... 
Nee  Jonathan ! 
Op een dag... 
Hou op  Jonathan ! Hou daar onmiddellijk mee op! 
Op een dag... 
Ja, ammehoela  Jonathan , we doen het boek lekker dicht! 
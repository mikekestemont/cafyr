Toen  Mark  wakker werd, was het wonderlijk stil in huis. Alleen  zijn  horloge lag luid te tikken op het tafeltje naast  zijn  bed. Verder geen geluid. Ook buiten geen geronk van auto’s, geen kinderstemmen, niets dan fluitende vogels en blaffende honden. Toch was het al licht. Dat kon je zien, dwars door de gordijnen heen.  Mark  keek op  zijn  horloge. Het was half acht, een mooie tijd om op te staan.  Hij  stond net naast  zijn  bed toen  hij  de wekker van  zijn   ouders  hoorde ratelen.  Hij  grinnikte, want  hij  wist precies wat er nu ging gebeuren.  Zijn   moeder  zou de wekker nijdig op zijn kop tikken, dat ie verder zijn mond hield. Dan zou  ze   haar  ochtendjas aantrekken en op de overloop gaan staan. ‘ Mark !’ zou  ze  roepen. ‘Opstaan!  Je  moet naar school.’ Dan ging  ze  naar beneden om het ontbijt klaar te zetten.  Mark  luisterde scherp. De wekker rinkelde en rinkelde. Het klonk akelig hard in het muisstille huis. Waarom deed  zijn   moeder  niks? Of  zijn   vader ? Zou  die  zo hard liggen te snurken dat de wekker er niet bovenuit kwam? Eindelijk hield de wekker op. Uit zichzelf, daar was geen mensenhand aan te pas gekomen. ‘ Ze  verslapen zich,’ dacht  Mark . ‘ Ik  zal  ze  es even laten schrikken.’ Hij  kleedde zich snel aan, spetterde wat water in  zijn  gezicht en sloop naar beneden. Voor de slaapkamer van  zijn   ouders  bleef  hij  staan, nam een aanloop, smeet de deur open en schreeuwde: 'joehóeóeóe-whamm-kledder-tsjing-boem! Wakker worden, het is kwart over de rand van de pispot!’ Geen antwoord.  Mark  tuurde in het halfduister naar het grote bed. Er lag niemand in.  Zijn  hart klopte in  zijn  keel van schrik, maar dat bedaarde snel. ‘ Ze  zijn al beneden,’ dacht  hij . ‘ Ze  zitten stilletjes te ontbijten, want  ze  willen  me  verrassen. Misschien ben  ik  wel jarig of zo.’ Diep in  zijn  binnenste wist  hij  best dat  hij  nog lang niet jarig was, maar iets anders verzinnen kon  hij  niet.  Hij  denderde de trap af, want nu kon  hij   ze  toch niet meer verrassen. ‘Hallo!’ riep  hij  en holde de eetkamer binnen. Niemand. In de woonkamer? Niemand. In de keuken? Niemand. ‘Hé!’ schreeuwde  hij  bang. ‘Waar zijn  jullie ?’ Er kwam geen antwoord. ‘Nou nog mooier,’ bromde  Mark . ‘Eh, nou nog mooier.’ Hij  was helemaal in de war,  hij  had er geen woorden voor.  Hij  ging aan de eettafel zitten en staarde lange tijd voor zich uit. Wat kon er gebeurd zijn? ‘ Oma  heeft gebeld vannacht,’ dacht  hij . ‘ Ze  is ziek en  ze  moesten meteen komen.’ Hij  keek naar buiten, maar de auto stond gewoon voor de deur. Alle auto’s stonden trouwens nog voor de deuren, geen één reed er over straat. De elektrische klok op de schoorsteenmantel stond stil op twaalf uur.  Hij  keek voor alle zekerheid op  zijn  horloge. Acht uur was het,  zijn   ouders  weg en nog geen mens op straat. ‘Misschien is het een feestdag,’ dacht  hij , ‘misschien is de koningin jarig of wordt de Tachtigjarige Oorlog herdacht en ben  ik  dat gewoon vergeten.’ Hij  schudde moedeloos  zijn  hoofd, want nu geloofde  hij  zichzelf niet meer. Wie vergat er nou een feestdag? Dan was je wel oliedom.  Hij  piekerde en piekerde en misschien had  hij  de hele dag doorgepiekerd, als  hij  geen honger had gekregen.  Hij  liep naar de keuken en trok de koelkast open. Dat was vreemd! Het lichtje in de koelkast sprong niet aan en er stond een grote plas water op de bodem. Toch zat de stekker in het stopcontact.  Mark  probeerde snel het knopje van de grote keukenlamp, maar het licht sprong niet aan.  Hij  rende door het huis en probeerde alle schakelaars, maar nergens wilde er een lamp branden. ‘Ook dá nog,’ zei  hij  hardop. ‘De elektriciteit is uitgevallen.’ Even flakkerde de hoop weer op: misschien waren  zijn   ouders  naar een elektricien toe.  Hij  rende naar de telefoon en luisterde in de hoorn. Geen geluid, geen gezoem, geen geknetter, niets. Peinzend legde  hij  de hoorn weer op de haak. ‘Wat was  ik  ook weer aan ‘t doen?’ vroeg  hij  zich af. ‘ Ik  ging eten.  Ik  kan maar één ding tegelijk en straks kom  ik  nog te laat op school.’ Hij  haalde kaas en boter uit de koelkast, brood uit de broodtrommel en vulde een klein keteltje met water voor de thee.  Hij  hield wel een halve minuut een lucifer bij de branders van het fornuis, maar er gebeurde niets. Er kwam geen gas uit.  Mark  haalde  zijn  schouders op en zuchtte. Alles ging mis vandaag, maar  hij  had geen zin om er langer over na te denken. Gauw eten, naar school en daarna zag  hij  wel verder. Misschien wist  meester Buikhuizen  raad. ‘Als  ik  maar niet voor  mijn  beurt spreek,’ dacht  Mark , ‘dan helpt  ie   me  vast!’ Hij  keek op  zijn  horloge. Half negen. Allemensen, nu moest  ie  opschieten! Met  zijn  mond nog vol brood rende  hij  de gang in. Bij de kapstok aarzelde  hij . Moest  hij   zijn  jas aantrekken? Van  zijn   moeder  wél, maar— ach wat, het was lekker weer.  Hij  stapte naar buiten en bleef stokstijf op de stoep staan. Midden op straat stond een grote herdershond.  Hij  kende het beest, het hoorde in een van de zijstraten thuis en  hij  was er doodsbang voor. Altijd kwam ie blaffend op je af en als ie dicht bij was liet ie z’n tanden zien en gromde.  Mark  durfde zich niet te verroeren. De hond snuffelde met zijn snuit hoog in de lucht, toen draaide hij zijn kop naar  Mark  en keek  hem  aan. ‘Nu gebeurt het,’ dacht  Mark . ‘Nu springt ie op  me  af en verscheurt  me .’ Maar de hond zwaaide met zijn staart en jankte klaaglijk. Toen kwam hij op  Mark  af, helemaal niet woedend, maar juist onderdanig. Hij maakte zich zo klein als hij kon en duwde zijn staart tussen zijn achterpoten. Bij  Mark  aangekomen drukte hij zijn kop tegen  diens  buik en piepte verdrietig.  Mark  haalde opgelucht adem. Voorzichtig aaide  hij  het beest over zijn kop. ‘Ja, je bent braaf, héél braaf,’ zei  hij . ‘Maar nu moet je opzij,  ik  heb geen tijd om te spelen.’ Langzaam schoof  hij  langs de gevaarlijke bijtbek en wandelde stijfjes richting school. De hond liep gedwee achter  hem  aan. ‘Ga toch weg mal beest,’ riep  Mark . ‘ Ik  ben je baasje niet.’ Het hielp niks. Het dier volgde  hem  trouw.  Mark  was er gauw aan gewend. Er waren nog steeds geen mensen op straat, de auto’s stonden dood langs de stoeprand.  Mark  hoorde overal honden huilen en blaffen, sommige stonden voor de ramen met hun poten tegen het glas. Als ze  Mark  zagen werden ze wild, ze jankten als gekken en bonkten met hun lijf gevaarlijk tegen de ruiten.  Mark  haastte zich.  Hij  wilde gauw naar school en weg uit die naargeestige straten, waar de wind hol doorheen blies, meehuilend met de honden. Kwart voor negen was het al. Nu was  hij  te laat en kreeg  hij  op  zijn  kop van  meester Buikhuizen . ‘Ja maar,’ zou  hij  zeggen, ‘ mijn   ouders  zijn weg.’ ‘Ja, ja,’ zou  meester Buikhuizen  zeggen, ‘de brug was open, de klok liep achter en  je  moest naar de dokter!’ Stel je voor! Zou de  meester   hem  wel geloven?  Mark  ging over in looppas. De hond draafde naast  hem  alsof hij nooit anders had gedaan. De schooldeur stond open.  Mark  stapte stilletjes naar binnen. De hond liep achter  hem  aan. ‘Ben je gek?’ fluisterde  hij . ‘Honden mogen niet in school.’ Hij  duwde het beest naar buiten en sloot snel de deur. Het was erg stil in school, de kapstokken waren leeg.  Mark s voetstappen klonken zo hard dat  hij  ervan schrok. Op  zijn  tenen sloop  hij  verder naar het lokaal van  meester Buikhuizen . Er was niemand.  Mark  liep tussen de rijen tafeltjes door en liet  zijn  schoenen weer klossen. Negen uur. De school was al lang begonnen.  Hij  ging aan  zijn  tafeltje zitten en probeerde na te denken. Buiten blafte de hond.  Mark  schudde  zijn  hoofd.  Hij  kon niet bedenken wat er aan de hand was.  Hij  werd er moe en treurig van. ‘Laat  ik  maar wat gaan doen,’ zei  hij  hardop. ‘ Ik  wil niet achter raken.’ Hij  nam  zijn  rekenboek en rekenschrift uit  zijn  kastje, pakte  zijn  pen en sloeg aan het rekenen. Staartdelingen, die soms op nul uitkwamen en soms niet.  Hij  keek op.  Zijn  blik dwaalde langs de lege tafeltjes tot bij het tafeltje van  Mario Jansen , de beste uit de klas.  Hij  stond op en sloop naar het tafeltje toe. Even aarzelde  hij , toen grabbelde  hij  in het kastje naar  Mario ’s rekenschrift. Dit was  zijn  kans! Nu kon  hij  eindelijk die vervelende  jongen  inhalen en dan zou  Bettie ...  Hij  keek snel naar  haar  tafeltje. Daar zat  Bettie , bij het raam.  Haar  schooltas stond tegen de poot van  haar  tafel.  Hij  sloop ernaar toe, bukte zich en raakte heel even  haar  tas aan.  Zijn  handen trilden. ‘ Bettie !’ dacht  hij  verrukt. ‘Straks heb  ik   Mario  ingehaald en dan durf  ik  het misschien te zeggen.  Bettie  eh,  ik  eh...!’ Hij  werd rood. Haastig liep  hij  met  Mario ’s schrift naar  zijn  tafel en begon ijverig de sommen over te schrijven.  Hij  schreef tot  hij  er een lamme hand van kreeg. Toen was het pauze. ‘Zo,’ dacht  hij , ‘even naar buiten en straks verder.’ Hij  liep langs  Bettie s tafeltje, liet  zijn  hand langs het bovenblad glijden en haastte zich toen naar buiten. Op het schoolplein werd  hij  met luid geblaf begroet. Zes honden sprongen kwispelend tegen  hem  op,  hij  hield zich met moeite overeind. ‘Hee, schiet op!’ riep  hij  kwaad. ‘Naar huis met jullie.’ De honden schrokken van  zijn  strenge stem. Ze hielden dadelijk op met blaffen en springen. Ze jankten zacht en keken  Mark  zielig aan. ‘Ze hebben honger,’ dacht  hij  verbaasd. ‘Waarom geeft niemand ze te eten?’ Hij  keek rond. Half elf was het nu. De zon stond hoog aan de hemel, het waaide hard, maar het was niet koud. Er was geen verkeer, je zag geen mensen. Grote horden mussen, spreeuwen en kraaien hipten over het wegdek, zo nu en dan opgeschrikt door een jagende kat. ‘ Ik  moet iets doen,’ dacht  Mark . ‘Maar wat?’ In de verte zag  hij  twee honden naderen. Ze renden met gestrekte staarten rechtstreeks op het schoolplein af. ‘ Ik  ga kijken of  Bettie  thuis is,’ zei  Mark . ‘ Ik  breng  haar  schooltas mee, daar zal  ze  wel blij mee zijn.’ Hij  haalde  Bettie s schooltas op en ging weg. De honden dartelden opgewonden met  hem  mee. Telkens als ze te wild werden riep  Mark ‘Af!’ of ‘Koest!’ dan gehoorzaamden ze meteen. De honden die nog in de huizen zaten, gingen nog woester tekeer dan een paar uur geleden. Ze sprongen radeloos tegen de ramen of ramden de buitendeuren. Het was een griezelig geluid in de stille straten.  Mark  wist niet wat  hij  ertegen moest doen, probeerde het niet te horen, maar toen een grote bouvier dwars door een woonkamerraam naar buiten sprong, begreep  hij  dat het zo niet langer kon. De scherven spatten in het rond, rinkelden over de stoep tot in de goot. De hond bloedde aan zijn kop, strompelde en hief een klaaglijk gehuil aan. ‘Stil maar,’ troostte  Mark .  Hij  streelde het dier voorzichtig over zijn rug. ‘ Ik  zal je verbinden, maar eerst moet  ik  kijken of er splinters in je wonden zitten.’ Hij  nam verschillende stukjes glas tussen  zijn  duim en wijsvinger en trok ze uit. De hond gilde, hapte naar  hem , maar kwam telkens weer terug om zich verder te laten helpen. ‘ Ik  zal kijken of er verband is bij jou thuis,’ zei  Mark .  Hij  klom voorzichtig door de kapotte ruit de vreemde huiskamer binnen. Er lag een prachtig wit tapijt op de grond en de meubels glommen  hem  tegemoet.  Mark  wilde niets vies maken en trok daarom  zijn  schoenen uit. Nu op zoek naar pleisters en verband.  Hij  liep naar boven, naar de badkamer, want daar hing bij  hem  thuis een medicijnkastje aan de muur.  Hij  had geluk, hier hing precies hetzelfde soort kastje op precies dezelfde plaats.  Hij  trok het open en zag een hoop doosjes, buisjes en flesjes. Het stonk ook heel erg. Naar de dokter.  Hij  grabbelde rond en vond wat  hij  zocht: gaasverband en leukoplast.  Hij  rende naar beneden. In de gang aarzelde  hij . ‘Zal  ik  in de keuken kijken of er wat te eten valt?’ Ach welnee, dat kon je niet doen bij vreemde mensen! Dat was stelen! Gauw liep  hij  de kamer in, over het witte tapijt naar  zijn  schoenen. ‘Wacht,’ dacht  hij . ‘De honden moeten ook eten. Als  ik  voor hun hond zorg worden die mensen vast niet boos.’ Nu durfde  hij  de keuken in.  Hij  zocht in de druipende koelkast, vond kaas en boter,  hij  trok een muurkast open en vond brood. ‘Als  ik  voor de hond zorg, moet  ik  óók voor  mezelf  zorgen,’ dacht  hij  en  hij  at met smaak twee dikke boterhammen met kaas en dronk een glas melk. ‘Nu wat voor de honden,’ zei  hij . En alweer had  hij  geluk. In een van de aanrechtkastjes vond  hij  een geweldige zak hondebrokken. ‘Dat is genoeg voor allemaal,’ dacht  hij  tevreden en sleepte de zak door de gang tot aan de voordeur. ‘Nu nog wat drinken.’ Hij  hield een emmer onder de keukenkraan. Er kwam een mager straaltje water uit dat hoe langer hoe magerder werd en ten slotte druppelend ophield.  Hij  keek in de emmer. Een bodempje water maar. Niet genoeg voor al die honden. ‘Misschien is er ergens anders in de stad een betere kraan,’ dacht  Mark . ‘ Ik  moet het opsparen tot  ik  een emmer vol heb.’ Hij  trok  zijn  schoenen aan, sleepte de zak hondebrokken naar buiten en stortte de inhoud op de stoep. De honden sprongen er met z’n allen tegelijk op, grauwden naar elkaar, jankten en keften. Hier en daar braken gevechten uit. Het waren er nu vast meer dan dertig, maar  Mark  kon ze niet precies meer tellen. Het was één grote hoop staarten en schrokkende bekken.  Hij  klemde  Bettie s tas en het gaasverband onder  zijn  arm en keek ontzet toe. Er werden rauwe beten uitgedeeld, hier en daar ging een oor aan flarden, bloedende koppen aan de lopende band. ‘Als dat zo doorgaat kan  ik  aan het verbinden blijven,’ dacht  hij  wanhopig. Op hetzelfde moment sprong  hij  midden tussen de honden, bovenop de berg hondebrokken. ‘Zijn jullie gek geworden,’ brulde  hij .  Hij  maaide met  Bettie s tas in het rond waardoor de honden verschrikt terugdeinsden en onderdanig met hun buik over de grond schoven, bang voor klappen. ‘Kunnen jullie je niet gedragen als fatsoenlijke honden?’ riep  Mark  streng. ‘ Ik  heb nog wel wat anders te doen dan jullie stomme koppen verbinden.’ De honden werden stil. Ze keken schuldbewust en piepten zachtjes voor zich uit.  Mark  wist niks meer te zeggen, daarom riep  hij : ‘Is dat duidelijk?’ Maar antwoord kreeg  hij  niet. ‘Zo,’ zei  Mark . ‘Dat is een stuk beter.’ Hij  wees naar de herdershond. ‘Jij daar, hier komen.’ De hond kroop voorzichtig naar  hem  toe. ‘Zit!’ riep  Mark . ‘En oppassen dat er niemand eet. Ze hebben straf.  Ik  ga de bouvier verbinden.’ Mark  keek dreigend rond. Er viel een diepe stilte, alleen onderbroken door het gefluit van de vogels.  Mark  verbond de arme bouvier en probeerde niet te denken.  Hij  durfde het nog niet hardop te zeggen, maar  hij  wist nu heel goed wat er aan de hand was. De woorden dreunden door  zijn  hoofd, maar  hij  hield  zijn  mond stijf dicht zodat ze er niet uit konden: de mensen waren van de aardbodem verdwenen. Met zijn kop in verband, zag de bouvier eruit alsof hij het koud vond en daarom zijn ijsmuts diep over zijn oren had getrokken.  Mark  lachte voor het eerst die dag. Nadat de honden netjes alle hondebrokken hadden opgegeten vervolgde  hij   zijn  tocht.  Hij  wilde voor alle zekerheid kijken of  Bettie  misschien thuis was, al had  hij  weinig hoop. Waarom juist  Bettie  als alle andere mensen waren verdwenen?  Hij  schoot slecht op, want overal moesten honden worden bevrijd, soms katten, duiven en andere kleine huisdieren.  Hij  sloeg met een baksteen het glas van de voordeuren kapot, stak  zijn  hand naar binnen en trok het deurslot open. Elke keer ging  hij  naar binnen, vulde  zijn  emmer bij en voerde het nieuwe dier voor  hij  het vrijliet. Toen  hij  eindelijk  Bettie s huis bereikte, wist  hij  niet meer hoeveel beesten  hij  had bevrijd. De stoet achter  hem  besloeg de straat van de ene huizenrij naar de andere en de achterste rij honden was honderd meter bij  hem  vandaan. Horen en zien verging  hem  van het geblaf en de onderlinge gevechten. De katten liepen hoop over de daken mee, sommige wachtten angstig in de boomtoppen tot de gevaarlijke optocht voorbij was, zwermen duiven cirkelden boven de stad. Uit  Bettie s voordeur hing een touwtje waarmee je de deur kon opentrekken, maar  Mark  belde eerst. Toen er niet werd opengedaan riep  hij  de herdershond en de bouvier. ‘Zit,’ beval  hij . ‘En oppassen dat niemand tegen de deur springt.  Ik  ben zo terug.’ De twee honden gingen met hun rug naar de deur zitten en lieten hun tong uit hun bek hangen van de zenuwen. Misschien begrepen ze niet helemaal wat  Mark  bedoelde, misschien waren ze gewoon bang. 'Allemaal rustig,’ schreeuwde  Mark . ‘Koppen dicht en af!’ Het hielp een beetje. De honden keken  hem  aan, de meeste gingen erbij zitten of liggen. Een enkel keffertje blafte door of maakte ruzie met andere.  Mark  sprong naar voren, greep een venijnig straathondje bij zijn nekvel en schudde hem krachtig door elkaar. ‘Rustig zei  ik ,’ schreeuwde  hij  kwaad. Dat hielp. Er viel een stilte waarin het suizen van de wind weer was te horen.  Mark  trok aan het touw en stapte  Bettie s huis binnen. Onderaan de trap luisterde  hij . Het was stil en het bleef stil. Bovenaan de trap bleef  Mark  staan. ‘ Bettie ?’ riep  hij  met dunne stem, ‘ben  je  thuis?’ Er kwam geen antwoord, natuurlijk niet,  hij  had niet anders verwacht. Toch sprongen nu pas de tranen in  zijn  ogen. Ze rolden over  zijn  wangen. Het was of  hij  ze had opgespaard, zoveel waren het er.  Hij  snikte met schokkende schouders en kon niet meer ophouden.  Hij  was alleen, er was niemand meer te vinden. Toen  hij  uitgehuild was, klemde  hij   Bettie s schooltas extra stevig onder  zijn  arm en stapte de huiskamer binnen. Het was er gezellig, maar ook erg leeg.  Hij  ging aan tafel zitten en keek rond. Op een van de stoelen lag een pyjama. Het was geen grote. Zou die van  Bettie  zijn? De broek lag slordig over de leuning, de pijpen bungelden tot op de grond.  Hij  stond op en nam de pyjama in  zijn  handen. Wat vreemd was dat. Nergens had  hij  pyjama’s gezien, in geen enkel huis, zelfs de pyjama’s van  zijn   ouders  niet. Alleen  zijn  eigen pyjama natuurlijk, die lag op  zijn  kamer. Zou  Bettie , net als  hij , vanmorgen naar beneden zijn gekomen en hebben ontdekt dat  haar  ouders waren verdwenen? Had  ze  zich toen snel aangekleed en  haar  pyjama op die stoel gegooid? Maar als dat zo was, dan was  Bettie  er nog, net als  hij ! ‘ Bettie !’ schreeuwde  hij .  Hij  rende het huis door, nóg een trap op, op zoek naar  Bettie s kamer. Die had  hij  al gauw gevonden,  hij  bleef er hijgend staan.  Ze  was er niet, maar je kon goed zien dat het  haar  kamer was. Er hingen foto’s aan de muur van  haar  ouders,  haar  broertje en  haar  zelf. Er zat een grote pop in een hoek. Op een tafeltje lag een schoolschrift met  haar  naam erop. Midden in de kamer stond een schoolbord op poten. ‘ Ik  zal  haar  vinden,’ dacht  Mark . ‘Dat moet.’ Hij  liep om het schoolbord heen om  haar  tas tegen de muur te zetten. Toen zag  hij  dat er op de achterkant iets was getekend. Het zag er zo uit:  Mark  schrok ervan. ‘ Bettie  en  Mark ,’ fluisterde  hij .  Hij  draaide zich om en denderde de trappen af, naar buiten. De honden sprongen kwispelstaartend en blaffend op  hem  af, maar het hinderde  Mark  niet meer. ‘ We  gaan  Bettie  zoeken!’ schreeuwde  hij . ‘Zoek  Bettie !’ De honden keken elkaar aan. Het was net of ze allemaal tegelijk hun schouders ophaalden. Ze snapten niet wat  Mark  bedoelde. ‘Jij ook niet slimme herdershond?’ vroeg  Mark  verbaasd. ‘En jij dappere bouvier?’ De beide honden bogen beschaamd hun kop. ‘Luister,’ sprak  Mark . ‘ Bettie  is een mens, net als  ik .  Ze  is net zo groot als  ik ,  ze  praat als  ik ,  ze  ruikt als  ik , dus nu weet je ‘t wel. Schiet gauw op,  we  moeten  d’r  voor ‘t donker vinden.’ De honden bleven stokstijf staan, sommige gingen er zelfs weer bij liggen. ‘Hebben jullie  me  niet gehoord!’ brulde  Mark  stampvoetend. ‘Zoek  Bettie !’ Er kwam geen beweging in de meute. De herdershond piepte zacht, de Bouvier keek in de lucht alsof  Bettie  daar te vinden was.  Mark  sloeg wanhopig  zijn  handen voor  zijn  ogen. ‘Wat moet  ik  toch in  m’n  eentje met die domme beesten,’ steunde  hij . ‘Waarom is er geen een met verstand bij.’ Langzaam liet  hij   zijn  handen zakken en staarde treurig over de honderd honderuggen naar de doodstille huizen aan de overkant.  Hij  was moe en toch moest  hij  op zoek gaan. Misschien was  Bettie  niet ver weg,  hij  kon niet rusten voor  hij   haar  had gevonden. Waar moest  hij  zoeken? Plotseling schoot  hem  te binnen dat  Bettie s vader op hetzelfde kantoor werkte als de  zijne . Misschien zocht  ze   haar  vader op kantoor. ‘ We  gaan,’ riep  Mark  en  hij  zette er meteen stevig de pas in. Maar ach,  hij  schoot niet zo snel op als  hij  zou willen. Overal zaten nog dieren opgesloten en als  hij  hun gegil hoorde kon  hij  niet zomaar doorlopen.  Hij  sloeg ruiten in, opende deuren, haalde katten uit gordijnen, opende kanariekooien, konijnehokken, muizebakken en kippenrennen. Daardoor deed  hij  een uur over elke straat. Het schemerde al toen  hij  eindelijk het glazige kantoorgebouw van  zijn   vader  bereikte.  Mark  keek omhoog. De bovenste verdieping raakte zowat de wolken en kaatste het lage zonlicht als een spiegel. Daar ergens, achter die reuzenspiegel werkte  zijn   vader , maar waar  hij   Bettie s vader moest zoeken wist  hij  niet.  Mark  wierp wel tien keer met  zijn  baksteen voor het dikke glas van de toegangsdeuren aan stukken ging en  hij  naar binnen kon stappen. Toen ontdekte  hij  dat ze niet op slot zaten.  Hij  duwde tegen de overgebleven brokken waardoor de deuren openzwaaiden. Misschien was  Bettie  binnen, misschien had  ze  de sleutel van het kantoor gevonden en gebruikt.  Hij  draaide zich om naar de honden, maar  hij  hoefde al niets meer te zeggen: de herdershond en de bouvier zaten op wacht, de andere honden strekten zich uit op de grond. ‘ Bettie ,’ riep  Mark  in de hal.  Zijn  stem galmde door het gebouw alsof  hij  boven een echoput hing.  Bettie -ettie-tie-tie-tie  Hij  luisterde scherp, maar er kwam geen antwoord. Heel in de verte druppelde een kraan, zó hard dat het leek alsof er een wekker afliep. Het werd donker en het begon te regenen.  Mark  liet zich vallen op het dikke tapijt in de hal, de honden kropen één voor één naar binnen en drongen snuivend tegen  hem  aan.  Hij  merkte het niet meer, want  hij  sliep. Midden in de nacht schoot  hij  overeind. ‘B en M,’ fluisterde  hij  slaapdronken. ‘ Bettie  en  Mark . Of is het  Bettie  en  Mario ?’ Hij  huiverde.  Hij  sloeg een arm om de dichtstbijzijnde hond, kroop dicht tegen het dier aan en sliep weer in. ‘s Morgens vroeg werd  Mark  opgeschrikt door een onheilspellend geluid.  Hij  schoot overeind en wist een ogenblik niet waar  hij  was.  Hij  keek rond en herkende de enorme hal van  zijn   vader s kantoor. De honden sprongen op, hun geblaf daverde door het gebouw. ‘Stil,’ brulde  Mark , en de honden hielden hun kop. Nu was het geluid duidelijk te horen. Een gedender alsof er op duizenden trommels werd geslagen en daar bovenuit een langgerekt geloei, heel eentonig en verdrietig. De honden werden er onrustig van, ze piepten zenuwachtig en lieten hun tong uit hun bek hangen. ‘Wat gebeurt er nu weer?’ vroeg  Mark  zich angstig af.  Hij  liep naar de deur en keek voorzichtig naar buiten. Er was niets te zien. De straat was leeg, er waaiden wat oude kranten rond, een groep spreeuwen pikte in het wegdek, maar het geluid was er nog, het werd luider en luider. 'Kom,' riep  Mark  naar de honden, want  hij  wilde niet graag alleen de straat op. De herdershond stond het eerst naast  hem . Het dier sprong verheugd tegen  hem  op en zwaaide met zijn dikke staart. ‘Blijf dicht bij  me ,’ zei  Mark . ‘En, wacht,  ik  zal je een naam geven.’ Hij  dacht na. ‘Weet je wat?’ zei  hij  toen, ‘ ik  noem je Pappa, want dat zeg  ik  graag.’ Hij  glimlachte. ‘En jou,’ zei  hij  tegen de bouvier, ‘jou noem  ik  eh... Muts, om je mooie verband.’ Hij  lachte nu hardop, maar toen zwol het dreigende geluid sterk aan. De honden krompen ineen van angst,  Mark s gezicht verstrakte. ‘Kom op Pappa, Muts en de andere,  we  moeten op onderzoek uit,’ riep  hij  flink. ‘Straks, als  we  weten wat er aan de hand is, krijgen jullie te eten.’ Hij  wreef zich over  zijn  rammelende maag. ‘Nu hebben  we  geen tijd.’ De stoet kwam in beweging. Om de honden niet te laten merken hoe bang  hij  was, liep  Mark  zelf voorop met Pappa en Muts naast zich. Bij elke hoek bleef  hij  staan om te luisteren. Waar kwam het geluid vandaan? Van links of van rechts? Dat was moeilijk te horen, het leek of het van alle kanten tegelijk kwam. Toen, plotseling, kwam het van achteren. Het geluid werd fel, het geloei oorverdovend.  Mark  sprong een portiek in en op hetzelfde moment denderde een eindeloze kudde koeien de hoek om. Honderden poten stampten over het plaveisel, het geloei ging hier en daar over in hoog gegil. Zonder op- of omkijken stampte de kudde aan  Mark  voorbij. Vele honden sloegen op de vlucht. Pappa en Muts drukten zich sidderend tegen  Mark  aan, diep in het portiek.  Mark  begreep er niets van. Wat zochten die koeien midden in de stad? Ze leken wel op hol geslagen. Waren ze bang of leden ze pijn? De stroom koeien werd dunner. Ze kwamen nu één voor één langs, in de verte naderde nog een koe, helemaal alleen. Midden in de straat bleef hij staan, stak zijn kop in de lucht en loeide klaaglijk. Hij kon de andere zeker niet bijhouden.  Mark  kwam stapje voor stapje het portiek uit.  Hij  liep langzaam op het dier af. ‘Wat is er met je,’ vroeg  hij  kalmerend. Maar Pappa, Muts en een paar overgebleven honden waren opeens weer dapper geworden, stoven blaffend op de eenzame koe af en hapten naar zijn poten. De koe sjokte moe een andere kant op, maar  Mark  sprong voor zijn gebogen kop. ‘Af!’ schreeuwde  hij  naar de honden en toen ze nog niet ophielden trok  hij  een schoen uit en gooide die krachtig in de meute. De honden stoven verschrikt uit elkaar en keken op veilige afstand toe wat er verder zou gebeuren. De koe loeide hoog en drukte z’n natte snuit in  Mark s buik zodat  hij  bijna achterover tuimelde. ‘Heb je soms honger?’ vroeg  Mark . ‘Moet je gras hebben?’ Hij  dacht na. Toen holde  hij  het portiek in, sloeg het ruitje van de voordeur kapot en opende de deur. ‘Kom!’ riep  hij  naar de koe. Maar die bleef sullig midden op straat staan en verzette geen stap.  Mark  holde naar hem toe, trok aan zijn horens, maar er was geen verwrikken aan.  Hij  raapte  zijn  schoen op, liep om het dier heen en gaf hem een flinke klap op z’n achterwerk. Jawel, daar ging ie. Een paar stappen. Weer een klap. ‘Ho hee,’ schreeuwde  Mark . ‘Niet de verkeerde kant uit! ‘t portiek in!’ Het dier begreep niet dat ie die smalle deur door moest, maar met veel geschreeuw en wat klappen stond hij eindelijk in de gang, onder de kapstok.  Mark  wrong zich langs het beest om te kijken hoe ‘t verder moest. Niet door de keuken, die was te smal. Door de kamer dan maar. Voorzichtig stuurde  hij  de koe langs de marmeren salontafel, het gebloemde bankstel en het glazen dressoir met kopjes. Het ging goed. Maar  hij  kon niet verhinderen dat het beest midden in de kamer een plas deed waar je met gemak een speelgoedboot in kon laten varen.  Hij  dreef de koe door de tuindeuren de achtertuin in, het keurige gazon op. ‘Niet van de viooltjes eten hoor,’ zei  Mark , ‘en ook niet van de afrikaantjes. Maar gras mag je eten zoveel als je wilt!’ De koe keek niet eens naar het gras. Hij tilde zijn kop hoog in de lucht en gilde zo hard dat het  Mark  pijn deed aan  zijn  oren. ‘Hij moet gemolken,’ wist  Mark  opeens.  Hij  zag de veel te gespannen uier en slaakte een wanhopige zucht. ‘Maar  ik  kan niet melken.  Ik  kan eigenlijk niks!  Ik  kan hoogstens een staartdeling maken! Was  meester Buikhuizen  maar hier, die kan altijd alles.’ Hij  liet zich moedeloos in het gras vallen.  Zijn  maag trok samen van de honger. ‘Het moet,’ dacht  Mark . ‘ Ik  moet ‘t leren, anders gaat ie dood.’ Hij  haalde touw, bond de koe met zijn horens aan de regenpijp en zette een teiltje onder de dikke uier. ‘Zo, daar gaat ie.’ Hij  stak  zijn  handen uit, maar nog voor  hij  kon beginnen had  ie  al een stevige klap van de koeiestaart te pakken. ‘Hee, stomme koe, laat dat!’ schreeuwde  hij  woedend. ‘Dat zijn  we  hier niet gewend hoor! Doe je dat thuis ook?’ De koe zwaaide slordig met zijn staart en keek alsof ie niet eens wist dat ie er een had. ‘Dan moet je ‘t zelf maar weten,’ bromde  Mark . ‘Dan bind  ik  je staart ook nog vast.’ Nu ging het beter. De koe kon niet meer voor- of achteruit. Maar  Mark  kreeg geen druppeltje melk uit de uier. ‘Het moet, het moet, het moet,’ zei  hij  wel twintig keer tegen zichzelf. En  hij  ging door tot  ie  er lamme handen van kreeg.  Hij  stond op en wankelde op  zijn  benen. ‘Het spijt  me , koe,  ik  moet eerst even wat eten.’ In de keuken griste  hij  een bonk kaas uit de koelkast en nam er een paar stevige happen uit. Buiten blaften de honden, maar daar maakte  hij  zich geen zorgen over. Die vonden vast wel wat te eten. Vuilnisbakken genoeg.  Hij  dronk wat melk, maar erg lekker smaakte dat niet. Uit de koelkast kwam een onaangename geur. Kauwend op de taaie kaas begon  hij  opnieuw aan de koe. Opeens ging het. Dunne straaltjes melk spoten in het plastic teiltje. Het klonk als muziek.  Mark  voelde  zijn  pijnlijke armen niet meer.  Hij  ging door, alsof  hij  al jaren koeien molk. Pas toen de teil half vol was en uit geen van de vier spenen nog een druppeltje melk kwam, liet  ie  zich uitgeput achterover in het gras vallen.  Hij  sloot  zijn  ogen, dacht lange tijd aan niks. ‘ Ik  heb je gered,’ zei  hij  toen. ‘ Ik  zal je een naam geven, morgen, als  ik  niet meer zo moe ben.’ Hij  krabbelde overeind en knoopte de koe los. Het beest liep lodderig het gazon op en begon tevreden te grazen. ‘Dat was één,’ dacht  Mark . ‘Maar er zijn honderd koeien in de stad, duizenden in het land, miljoenen op de wereld.  Ik  kan ze niet allemaal melken. De meeste zullen sterven.’ Hij  liet treurig  zijn  hoofd hangen. Alle blijdschap over het redden van deze ene koe was verdwenen.  Hij  voelde zich zwart en dof van binnen. Wat zou er van de wereld terechtkomen als  hij  er helemaal in  zijn  eentje op moest passen? Er was te veel te doen.  Hij  kon ‘t niet aan. Er kwamen grote rampen, dat begreep  hij  best.  Hij  kon ‘t niet helpen.  Hij  had niet eens tijd om aan  zijn   ouders  te denken. En  Bettie  zoeken? Daar kwam voorlopig ook niks van.  Hij  strompelde het huis door, naar buiten, waar Pappa en Muts  hem  zaten op te wachten. De rest van de honden was verdwenen. Je hoorde hun schorre geblaf in verre straten. ‘Ja, ja, jullie krijgen te eten,’ bromde  Mark  toen  zijn  honden tegen  hem  opsprongen.  Hij  ging op zoek naar een dierenwinkel, maar  hij  werd opgeschrikt door een hoog klepperend geluid dat snel dichterbij kwam. Mark  luisterde ingespannen. Wat was dat voor een geluid? Pappa en Muts gromden, hun nekharen stonden recht overeind. Pappa huppelde kwaadaardig, op stijve poten de straat uit. ‘Kom hier,’ schreeuwde  Mark  tevergeefs. Op hetzelfde moment kwam er een paard de hoek omrennen. Pappa schrok zich een ongeluk, maakte rechtsomkeert en stoof voor het paard uit, terug naar  Mark . ‘Nou dat weer,’ zuchtte  Mark . ‘Nou weer een paard. Wat moet  ik  met al die beesten?’ Hij  bleef midden op de straat staan en stak  zijn  handen hoog in de lucht, want daardoor leek  hij  een stuk groter! ‘Hóóó, húúú,’ riep  hij  net als in een cowboyfilm. Het paard hinnikte en minderde vaart. Vlak voor  Mark  bleef hij briesend staan zodat ie  hem  per ongeluk flink in het gezicht spetterde. Maar  Mark  vertrok geen spier. ‘Zo paard, kalm maar,’ mompelde  hij . ‘Niks aan de hand.  Ik  ben je nieuwe baasje.’ Hij  stak voorzichtig  zijn  hand uit en aaide het paard over zijn neus. ‘Weet je op wie jij lijkt?’ vroeg  Mark . je lijkt op  meester Buikhuizen . Precies zo’n neus en precies zo’n lang gezicht en precies zo slecht geschoren.  Ik  noem je Meester Buikhuizen, goed?’ Het paard vond ‘t allang best, als er maar tegen hem gepraat werd. Hij hinnikte nog een keer, dat kon nooit kwaad. ‘Mag  ik  op je rug zitten?’ vroeg  Mark . ‘Dan ben  ik  veiliger voor al die woedende koeien.’ Hij  sloeg  zijn  arm om Meester Buikhuizens hals en leidde hem naar de stoep. ‘Schrik niet,’ zei  hij  zacht. ‘ Ik  ga op die vuilnisbak staan en dan klim  ik  op je rug. Niet bewegen hoor.’ De vuilnisbak wiebelde een beetje. Meester Buikhuizen keek ongerust achterom. ‘Rustig maar,  ik  ben d’r nog,’ mompelde  Mark .  Hij  legde  zijn  rechterbeen op de paarderug, greep zich vast aan de hals en hees zich erbovenop. Meester Buikhuizen deed van schrik een paar stappen achteruit. ‘Kalm aan,’ siste  Mark  in zijn oor. ‘Je wilt toch niet dat  ik  val?’ Hij  durfde niet rechtop te gaan zitten. Een paarderug is glad en breed.  Mark  drukte  zijn  knieën zo hard mogelijk in de flanken en hing zo’n beetje terzijde van de hals. Pappa en Muts blaften. Ze draaiden ongerust om Meester Buikhuizen heen. Waarom ging die malle  baas  op zo’n eng beest zitten? ‘Lopen maar,’ riep  Mark . Meester Buikhuizen schudde zijn manen en bleef stokstijf staan. ‘Vort Meester Buikhuizen,’ schreeuwde  Mark . ‘Langzaam aan.’ Hoe het kwam wist  hij  niet, maar  zijn  voeten gaven Meester Buikhuizen vanzelf een klein schopje en hup, daar ging ie. Sjok, sjok, sjok. Heel rustig aan. Net of Meester Buikhuizen begreep dat  Mark  nog nooit op een paard had gezeten. Bij de hoek stak  Mark   zijn  hand uit, maar  hij  begreep al gauw dat een paard iets anders is dan een fiets, want Meester Buikhuizen ging gewoon rechtdoor. ‘Ach, kan  mij  ‘t schelen,’ zei  Mark . ‘Waarom zou  ik  rechtsaf gaan, rechtdoor kan ook.’ Bij een dierenwinkel riep  hij ‘húúú’ en dat verstond Meester Buikhuizen. Hij bleef netjes staan tot Pappa en Muts waren gevoed.  Mark  schudde voor alle zekerheid nog een paar pakken hondebrokken leeg voor langskomende honden. Toen draaide  hij  Meester Buikhuizen om, want  hij  wilde terug naar  zijn  koe. Er moest voor drinkwater worden gezorgd en als er geen water uit de kraan kwam, dan moesten  ze  water opzoeken. Daarom haalde  hij  de koe uit de tuin, keek hem diep in de ogen en zei: ‘ Ik  ben niet meer zo moe als straks.  Ik  weet een naam voor je.  Ik  noem je Mamma, want dat zeg  ik  ook graag.’ Toen trok  hij  Mamma tussen de meubels door naar buiten en bond haar aan Meester Buikhuizen vast. Mamma loeide luid, maar  Mark  trok zich daar niks van aan. Honger kon ze niet hebben, ze had het halve gazon opgevreten. En dorst óók niet, want de teil met melk was leeggedronken. ‘Melk?’ mompelde  Mark . ‘Drinkt een koe melk?’ Hij  klom op Meester Buikhuizen en staarde peinzend voor zich uit. ‘Ja, natuurlijk. Koeien zijn zoogdieren. Alle zoogdieren drinken melk als ze, als ze ... als ze jong zijn.’ Opeens schreeuwde  hij  het uit: ‘Kalveren,  ik  moet kalfjes hebben, daar kan  ik  hopen koeien mee redden!’ En alweer vergat  hij   zijn  honger en  zijn  dorst. ‘Hop Meester Buikhuizen,  we  gaan kalveren bevrijden!’ Hij  schopte een beetje te hard in Meester Buikhuizens ribben zodat die van schrik meteen in draf wilde. Gelukkig zat hij aan Mamma vast en die kon niet zo snel. Sjok, sjok, sjok, ging het dus. Pappa en Muts lieten hun tong uit hun bek hangen en likten begerig in de kleinste plasjes regenwater.  Mark  merkte het wel, maar  hij  wilde niet afstappen. Er was geen tijd te verliezen. ‘Als je flink doorloopt komen  we  vanzelf bij water,’ riep  hij . Meester Buikhuizen sjokte almaar rechtdoor en dat was goed, want dan kwam je ooit wel eens buiten de stad. Zo nu en dan denderden er groepen koeien voorbij, achterna gezeten door keffende en bijtende honden.  Mark  probeerde er niet op te letten.  Hij  kon ze niet helpen, nu nog niet.  Hij  sloot  zijn  ogen toen  hij  zag hoe een stervende koe midden op straat werd besprongen door hongerige honden. ‘Het is goed,’ fluisterde  hij  wanhopig. ‘Dooie koeien moeten worden opgegeten, anders breken er verschrikkelijke ziektes uit.’ Verder ging het, dwars door de verlaten stad waarboven zwermen krijsende kraaien zwarte wolken vormden, waar het geloei van de koeien en het gehuil van opgesloten honden samenvloeiden tot een langgerekte sirene.  Mark  slaakte een zucht van opluchting toen  hij  eindelijk weilanden voor zich zag. Ook hier draafden koeien, paarden en honden langs de wegen, maar de lucht was er een stuk frisser. Meester Buikhuizen liep regelrecht af op een boerderij in de verte. Sommige weilanden stonden nog vol koeien. Ze ramden hun lijven tot bloedens toe tegen het prikkeldraad, maar slaagden er niet in om uit te breken. Meester Buikhuizen stapte het erf op en  Mark  sprong meteen op de grond. ‘Naar de stallen,’ mompelde  hij  gejaagd en rende op langgerekte gebouwen af. De eerste stal die  hij  opentrok was aardedonker. Er zaten geen ramen in.  Mark  durfde niet goed naar binnen, Pappa en Muts verscholen zich achter Meester Buikhuizen.  Mark  rende naar de boerderij en brak de achterdeur open. In de keuken vond  hij  een stallantaarn die  hij  met een lucifer aanstak. Met kloppend hart snelde  hij  terug naar de duistere stal. Je stonk er zowat ondersteboven en een onheilspellend gegrom en gekrijs kwam  hem  tegemoet.  Hij  tilde  zijn  lantaarn op. ‘Varkens,’ wist  hij  opeens. ‘Natuurlijk, die zijn er ook nog.’ Hij  keek omlaag in een van de hokken. Wat  hij  daar zag benam  hem  de adem. Het was verschrikkelijk. Drie grote varkens verslonden een vierde varken dat dood op de grond lag. ‘Eruit!’ schreeuwde  Mark  woedend. ‘Open met die hokken!’ En  hij  deed het.  Hij  rende de hele stal door en opende de varkenskotten. De varkens begrepen niet meteen wat er aan de hand was, aarzelend staken ze hun bebloede snuiten om de hoek en knipperden met hun open. Dan renden ze luid krijsend naar buiten, het erf op, de wei in. Waggelend, tollend op hun poten, verblind door het felle licht. Sommige smakten van uitputting op hun zij en stonden pas na een kwartier weer op. Andere slobberden liters water uit betonnen bakken aan de rand van de wei. Pappa en Muts wachtten hijgend tot ze klaar zouden zijn en hoopten dat die dikke beesten wat voor hen overlieten. Maar  Mark  zwoegde verder. In de volgende stal zaten kippen met z’n vieren tegelijk in kleine kooitjes. De meeste waren dood. Doodgepikt door andere.  Mark  joeg de levende naar buiten, waar ze alsnog bij tientallen stierven, van de honger, van de schrik, wie zal het zeggen. Een honderdtal fladderde kakelend alle kanten uit en pikte al gauw lustig in het Bras. In de derde stal stonden kalveren. Ook die joeg  Mark  zwetend en bibberend op  zijn  benen naar buiten.  Hij  dreef ze de koeiewei in, liep er achteraan, duwde hun koppen naar de gezwollen uiers van de koeien tot ze allemaal dronken, smakkend en kwijlend. Toen pas liet  Mark  zich achterover in het gras vallen.  Hij  sloot  zijn  ogen en zag sterretjes, niks anders dan sterretjes, net zolang tot  hij  in slaap viel. Hoe lang  Mark  had geslapen, wist  hij  niet, maar het was nog licht.  Zijn  maag deed pijn van de honger. ‘Nu ga  ik  eten,’ zei  hij  hardop. ‘Wat heeft de wereld eraan als  ik  dun en slap word.’ Hij  wankelde naar de boerderij, waar  hij  oud brood vond, boter en pindakaas.  Hij  at acht boterhammen achter elkaar, daarna legde  hij  op het erf een vuurtje aan van ouwe kranten, takken en blokken bout. Toen het goed fikte, pakte  hij  een emmer en molk  zijn  koe. Meester Buikhuizen maakte  hij  los zodat die blij hinnikend de wei inrende.  Mark  goot de melk over in een pan en hing die boven het vuur. ‘Eerst koken,’ mompelde  hij . ‘Anders word  ik  er misschien ziek van.’ Toen  hij  de melk lekker heet had opgedronken, stond  hij  op en keek rond. Vanuit de stad woei een onaangename geur  hem  tegemoet. Een stank van bedorven etenswaren, rottend vuilnis en dooie beesten. ‘ Bettie ,’ dacht  hij  weemoedig. jij  zult ook wel de stad uit zijn.’ Trouwens, waar had  ie   haar  schooltas gelaten? Laten liggen, ergens,  hij  wist niet wáár. Het duizelde  hem . Je kon niet aan alles tegelijk denken. Je kon niet overal tegelijk zijn. Je kon niet in je eentje de hele wereld redden. Maar vandaag en vannacht moest  hij  doorwerken. Over een paar dagen waren alle opgesloten dieren dood, dan was het te laat.  Hij  kon er nu nog honderd redden. Duizend misschien wel.  Hij  haalde Meester Buikhuizen uit de wei en sloot het hek. Met de koeien kon niks meer gebeuren nu ze hun kalveren bij zich hadden en de varkens braken met gemak door het prikkeldraad heen.  Mark  hees zich met moeite op  zijn  paard.  Zijn  benen waren al stram van de spierpijn, want dat krijg je als je niet aan paardrijden gewend bent. ‘Hop Meester Buikhuizen, naar de volgende boerderij.’ Hop, hop, hop ging het nu. Veel sneller dan vanmorgen.  Mark  werd flink door elkaar geschud op de brede paarderug.  Hij  moest zich in de manen vastgrijpen om er niet af te vallen. Pappa en Muts blaften ongerust. Toen de avond begon te vallen, dreef  hij  een vijftigtal kalveren naar de stad. De meeste vonden onderweg al een moeder, maar  Mark  had er zeker nog twintig over toen  hij  door de straten reed. In een ommezien kwamen uit de zijstraten wanhopige moederkoeien op het hulpgeroep van de kalveren af. Er kwamen er veel te veel. Ze droegen meer melk in hun uiers dan die kalveren op konden, maar gelukkig deed  Mark  een belangrijke ontdekking. Als de koeien rustig waren dronken ze ook bij elkaar.  Mark  nam touw en bond koeien die geen kalf hadden vast aan regenpijpen, zodat andere koeien hun dorst konden lessen.  Mark  kreeg er tranen van in  zijn  ogen, zo blij was  hij  met  zijn  uitvinding. Toen dreef  hij  de kudde met behulp van Pappa en Muts de stad uit naar  zijn  boerderij. Het was donker geworden, maar de maan scheen helderder dan ooit. Het was of hij meer zijn best deed dan vroeger toen de straatlantaarns nog brandden. De sterren spatten hun licht alle kanten op alsof ze vuurwerkje speelden, maar  Mark  had er nauwelijks oog voor. Nog twee keer bracht  hij  een groep kalveren naar de stad. Toen was het weer licht. De laatste groep kalveren en hun moeders sloot  hij  op door de smalle straat te versperren met geparkeerde auto’s, die  hij  samen met Meester Buikhuizen versleepte. Straks zou  hij  ze naar de boerderij brengen, maar eerst wilde  hij  snel langs  zijn  huis, langs school en langs  zijn   vader s kantoor.  Hij  had nog maar een zielig klein beetje hoop dat er mensen zouden zijn,  zijn   vader ,  zijn   moeder  of  Bettie , maar toch wilde  hij  het proberen. Voor de laatste keer.  Hij  galoppeerde nu als een volleerd ruiter door de straten, soms achtervolgd door roedels dol geworden honden, maar telkens als  hij   zijn  stem liet horen deinsden de honden terug en gingen op zoek naar een andere prooi.  Hij  wist niet waarom de dieren  hem  gehoorzaamden, maar ze deden het en  hij  vond het al heel gewoon. ‘Hóóó, húúú,’ riep  hij  toen  hij   zijn  straat inreed, waarop Meester Buikhuizen vaart minderde en voor  Mark s huis bleef staan.  Mark  keek. Het huis stond er geluidloos bij, alleen de buitendeur rammelde wat van de wind. Een weeë stank hing als een giftige damp in de straat.  Mark  stapte af en liep aarzelend naar de voordeur. Was dit hetzelfde huis waar  hij  altijd zo graag naar binnenging? Het zag er zo gesloten uit. Alsof die deur je nooit zou binnenlaten en als je dan tóch binnenkwam, liet ie je d’r nooit meer uit.  Mark  werd er benauwd van. ‘ Ik  voel  me  net een muis voor een muizeval,’ mompelde  hij . ‘Maar waarom zou  ik  ook naar binnengaan?’ Hij  balde  zijn  vuist en bonsde op het hout van de deur. ‘Is daar iemand?’ brulde  hij . Er kwam geen antwoord. Het huis hield grimmig zijn kaken op elkaar, de magere conifeer in de voortuin keek minachtend op  hem  neer. ‘Hier valt niks meer te beleven,’ mompelde  hij . ‘Hier kom  ik  nooit meer terug.’ En plotseling, zonder precies te weten waarom, gaf  hij  de voordeur een woedende trap. ‘Zo, die zit,’ schreeuwde  hij  achteruitlopend. Snel sprong  hij  op Meester Buikhuizens rug en galoppeerde de straat uit, op weg naar school. Pappa en Muts draafden vooruit en ditmaal hield  Mark  ze niet tegen toen ze de school inrenden.  Hij  was blij dat  hij  niet alleen naar binnen hoefde. De school rook muf, de lokalen leken gekrompen.  Mark  stampte extra hard met  zijn  schoenen op de vloer om het kloppen van  zijn  hart niet te voelen. Midden in  zijn  lokaal bleef  hij  staan. Wat was alles klein, wat stonden er veel tafels en stoelen in opgepropt, wat keken de muren je dreigend aan.' Met twee stappen was  Mark  bij de tafel van de  meester .  Hij  trok de laden open. Daar lagen de rapporten, ook het  zijne . 'Rekenen: matig,’ stond er. ‘Taal: maar net voldoende, Lezen: lichte vooruitgang, Schrijven: slecht.’ Mark  nam het rapport in  zijn  trillende handen en verscheurde het langzaam. ‘Wát heb  ik  geleerd?’ schreeuwde  hij . ‘Staartdelen heb  ik  geleerd, invuloefeningen heb  ik  gedaan, netjes tussen de regels schrijven, vervelende zinnen lezen en wat kreeg  ik  ervoor? Een rotrapport!’ Woedend strooide  hij  snippers in het rond. 'Heb  ik  geleerd op de wereld te passen? Heb  ik  geleerd in  mijn  eentje te zijn? Heb  ik  geleerd met de dieren te praten? Nee!  Ik  heb niks geleerd, Been bal!’ Pappa en Muts raakten door het dolle heen van  Mark s geschreeuw, ze hapten naar de dwarrelende snippers en rolden grommend over de vloer. ‘Wegwezen,’ bromde  Mark . ‘En nooit meer terugkomen.’ Hij  stampte de school uit en haalde op de speelplaats opgelucht adem. ‘Meester Buikhuizen!’ riep  hij . ‘ Ik  ben blij dat jij geen echte meester bent, maar een ... een ...’ Hij  wist niet verder.  Hij  keek Meester Buikhuizen peinzend aan. Waarom was  hij  vergeten wat voor een dier Meester Buikhuizen was? Wat was er met  zijn  hoofd aan de hand? ‘ Ik  ben blij,’ zei  hij  aarzelend, ‘ ik  ben blij dat je een eh Draver bent enne geen ...’ Alweer wist  hij  niet verder. Wat was  hij  zelf ook weer voor een dier?  Hij  schudde  zijn  hoofd, maar dat hielp niks. ‘... en geen Prater,’ grinnikte  hij . Hop, snel sprong  hij  weer op Meester Buikhuizens rug en voort ging het in razende vaart. De twee Bijtbekken volgden blaffend. Duizenden Vliegfluiters fladderden op van de straten, tientallen Sluipstaarten vluchtten miauwend in de bomen. Daar was  zijn   vader s kantoor.  Mark  rende naar binnen en beklom twintig lange trappen, want daar ergens helemaal bovenin werkte  zijn   vader  vroeger. Hijgend trapte  hij  deuren in en onderzocht twee, drie, vier kamers net zolang tot  hij   zijn   vader s bureau vond. Er stond een foto op van  zijn   moeder , in dezelfde lijst stak ook een klein fotootje van  hem  zelf. ‘ Mamma ,’ fluisterde  hij  en streek met een vinger over het glas. Wat zag  ze  er keurig uit met  haar  zondagse hoed op. En waar keek  ze  naar?  Mark  wist het niet. Je kon het niet zien. Plotseling kreeg  hij  het weer benauwd, net als in school.  Hij  trok een kast open en zag honderden dikke mappen op een rij. Op sommige stond: ‘Geheim’ of ‘Strikt Persoonlijk’ of ‘Spoed’.  Hij  stapelde ze op  zijn   vader s bureau en opende ze daar één voor één. In de eerste zaten half opgeloste kruiswoordpuzzels, keurig ingevuld met in de lege hokjes een vraagteken. In de tweede stonden alle plaatsnamen met een A op een rij. In de derde waren 387 soorten neuzen afgebeeld. In de vierde stond geschreven hoeveel de andijvie elke dag gekost had vanaf I901. In de vijfde ... ‘Ach wat!’ schreeuwde  Mark  opeens. ‘Kan  mij  ‘t schelen wat er in de vijfde zit!’ Hij  rukte een raam open en kieperde armenvol mappen naar buiten. De papieren fladderden alle kanten uit en als je niet beter wist zou je denken dat  Mark  weer duizend Vliegfluiters had bevrijd. Het was een vrolijk gezicht. Omdat  Mark  zo lang naar buiten keek en  hij  van die hoogte de hele stad kon overzien, zag  hij  ook dat aan de horizon een zwarte wolk verscheen. Het was een vreemd soort, warrelige wolk die snel groter werd. In het begin dacht  Mark  dat er onweer kwam, maar er stond geen zuchtje wind meer en toch groeide de wolk harder dan  hij  ooit een wolk had zien doen. Steeds hoger en hoger steeg hij aan de hemel. Het zou niet lang meer duren of de zon werd erdoor verduisterd. Met een akelig gevoel in  zijn  buik rende  Mark  de twintig trappen naar beneden. Weg moest  hij , weg van hier en weg van de dreigend aanstormende wolk. Op straat bleef  Mark  staan.  Hij  keek omhoog, naar de reusachtige grauwe wolk die de halve hemel bedekte. Het was een eigenaardige wolk, want hij draaide en kolkte zonder een zuchtje wind. En bovendien zoemde hij als een autoclaxon. ‘Het zijn dieren,’ stamelde  Mark . ‘Maar het zijn geen Vliegfluiters, het zijn Vliegbrommers.’ Toen woei de wolk Vliegbrommers zichzelf voor de zon en op hetzelfde moment viel de schemering in.  Mark  begreep niet waarom er zoveel Vliegbrommers tegelijk kwamen, maar  hij  wist zeker dat  hij  er bang voor was. De wolk kwam uit het zuiden en  zijn  boerderij lag ten zuiden van de stad zodat  hij  de wolk tegemoet moest. Meester Buikhuizen schraapte onrustig met zijn hoeven over de straatstenen, zijn oren lagen plat achterover. Pappa en Muts verscholen zich piepend in een portiek. ‘Hop Meester Buikhuizen!’ schreeuwde  Mark . Met een reuzenboksprong zweefde  hij  op het schichtige dier. Meester Buikhuizen wilde maar wat graag weg. In gestrekte draf raasde hij door de straten, de griezelige wolk tegemoet. Al gauw begreep  Mark  wat de Vliegbrommers kwamen doen. De wolk kwam lager en lager. Hij hing ten slotte diep in de straten. Een oorverdovend gezoem echode door de stad. De ruiten trilden ervan. Toen de wolk de grond raakte stortten de Vliegbrommers zich op dode Hoorndragers tot die bedekt waren met een dikke, wriemelende laag. Maar honderdduizenden andere, die geen dood beest konden vinden, vielen levende dieren aan.  Mark  zag er vele vluchten, maar als ze lang genoeg door een laag Vliegbrommers waren gestoken, wankelden ze en vielen om. ‘Hop Meester Buikhuizen, sneller, sneller!’ Mark  schopte Meester Buikhuizen hard in zijn ribben zodat die als een racewagen vooruit schoot. ‘Vooruit, vooruit,’ schreeuwde  hij . ‘Die wolk moet ergens ophouden.  We  rijden eronderdoor!’ Dat waren voorlopig  Mark s laatste woorden. De Vliegbrommers sloegen als hagelstenen tegen  zijn  gezicht.  Hij  boog zich voorover langs Meester Buikhuizens hals en kneep  zijn  ogen op een kier,  zijn  mond stijf dicht. Maar de wolk werd steeds zwarter en dichter. Meester Buikhuizen liep wat hij lopen kon, maar toch werd hij keer op keer gestoken.  Mark  zag geen hand voor ogen meer,  hij  wist niet waar het zuiden lag,  hij  wist nog maar een ding: schuilen.  Hij  trok aan Meester Buikhuizens oren net zolang tot hij stilstond. Razendsnel sprong  hij  naar beneden, trok Meester Buikhuizen de stoep op en zocht op de tast naar een deur. Met  zijn  vuist sloeg  hij  een ruitje in en trok het deurslot open. Terwijl de Vliegbrommers  hem  van alle kanten besprongen, duwde  hij  Meester Buikhuizen het huis binnen. Pappa en Muts glipten jankend langs  hem  de gang in.  Hij  sloeg de deur achter zich dicht en mepte de Vliegbrommers van zich af. Met karton en wat spijkers timmerde  hij  het deurruitje dicht. Er waren enkele honderden Vliegbrommers binnengekomen.  Mark  sloeg ze dood met een krant, bij tientallen tegelijk en na een uur viel  hij  hijgend in een stoel. Voor de ramen woedden de Vliegbrommers onvermoeibaar voort. Ze vlogen met grote snelheid voorbij en toch kwam er geen eind aan de wolk. ‘Er zal niets overblijven,’ fluisterde  Mark . ‘Hoe kan  ik   onze  dieren redden?’ Hij  voelde zich beroerd van de jeuk en probeerde aan al  zijn  bulten tegelijk te krabben. ‘ Ik  moet wat doen,  ik  moet wat doen,’ fluisterde  hij . Maar  hij  wist niet wat. Toen viel  zijn  oog op de vitrages voor de ramen. Lange gordijnen waar je met gemak doorheen keek. ‘Als  ik  es een tent maakte, een soort tent, waar  we  met z’n allen onder kunnen ...’ Hij  snelde naar de gang en haalde een paraplu uit de paraplubak.  Hij  zocht het huis af naar stokken en vond een paar lange vishengels. Daarmee ging  hij  als een razende aan het werk.  Hij  naaide alle vitrages van het huis vast aan de paraplu, maakte van de hengels een soort reuzenhoepel en maakte die aan de onderkant van de vitrages vast. Toen naaide  hij  de vitrages aan elkaar. Het was een reuzenhoepelrok geworden.  Hij  wrong het ding voorzichtig de gang in en wierp het over Meester Buikhuizen heen. Toen kroop  hij  er zelf onder en op Meester Buikhuizens rug duwde  hij  de paraplu omhoog. Het werkte.  Hij  sprong naar beneden om de deur te openen en kroop pijlsnel terug onder  zijn  tent. Pappa en Muts begrepen wat de bedoeling was, ze kropen onder de hoepel door naar binnen. ‘Hop,’ fluisterde  Mark . ‘Voorzichtig aan, de hoepel moet nog door de deuropening.’ Trillend van de zenuwen trok Meester Buikhuizen het gevaarte naar buiten. Daar trok de hoepel rond en meteen stonden de vitrages strak. De Vliegbrommers vlogen op de bewegende tent af. Ze zochten woedend naar een gaatje, maar dat was nergens te vinden.  Mark  lette goed op dat de hoepel over de grond sleepte zodat ze ook onderaan niet binnen konden. Stapvoets ging het nu, want het zicht was slecht. Telkens sloeg  Mark  met  zijn  hand tegen de vitrages om de Vliegbrommers te verjagen. Door een klein gaatje kon  hij  dan naar buiten kijken, maar ook dan zag  hij  niet veel. Een paar meter straat, glimmende autobumpers, kaalgevreten skeletten.  Hij  kon onmogelijk vaststellen waar  hij  was.  Hij  lette op de vliegrichting van de Vliegbrommers en stuurde Meester Buikhuizen daar precies tegenin. Daar ergens, in die richting moest  zijn  boerderij liggen.  Hij  probeerde zich maar niet voor te stellen wat er met  zijn  dieren gebeurd was. Dat was te verschrikkelijk om aan te denken. Onder deze dodelijke wolk uitkomen, samen met Meester Buikhuizen, Pappa en Muts, daar moest  hij  aan denken en verder aan niks. ‘Of is de hele wereld bedekt met Vliegbrommers?’ mompelde  hij . De angst sloeg  hem  om het hart. ‘Moeten  we  nu voor altijd ronddwalen in deze zwarte wolk?’ Ach wat!  Hij  haalde  zijn  schouders op. Zelfs al verzamelden zich alle Vliegbrommers van de wereld, dan nog konden ze niet de hele aarde bezetten. Dat zou een mooie boel worden! Alles opvreten zeker en niks voor  hem  overlaten. Dat kon niet, zulke wezens bestonden niet. Op de wereld kreeg ieder zijn deel. Waar of niet?  Mark  voelde zich buitengewoon droevig worden, maar  hij  begreep niet goed hoe dat kwam. Was het de zon die  hij  miste, kwam het door  zijn  verschrikkelijke vermoeidheid? O ja,  hij  verlangde naar een zacht bed,  hij  wilde maar wat graag  zijn  brandende open sluiten. Maar was  hij  daarom zo verdrietig? Meester Buikhuizen sjokte moedeloos voort, Muts en Pappa lieten hun koppen hangen. Geen ander geluid dan het gedreun van de Vliegbrommers drong door.  Mark  werd er bijna door in slaap gezoemd. ‘De wereld is saai als je niks anders ziet dan Vliegbrommers,’ mompelde  hij . ‘ Ik  wou dat ze es opdonderden.’ Hij  had die woorden nog niet uitgesproken of het werd lichter. Het ging langzaam maar zeker.  Mark  hoefde steeds minder vaak de Vliegbrommers van  zijn  tent weg te slaan. De wolk werd dunner, leek op te trekken als mist voor de zon.  Hij  keek om. Achter  hem  was de wereld nog steeds zwart, voor  hem  was het grijs. Er schemerden huizen doorheen en bomen. Toen zag  hij  dat  hij  de rand van de stad had bereikt. ‘Gered,’ fluisterde  hij  voorzichtig alsof  hij  het niet goed geloven kon. ‘Gered!’ schreeuwde  hij  er daarom achteraan. ‘Pappa, Muts, Meester Buikhuizen,  we  zijn gered!’ Meester Buikhuizen schrok wakker van  Mark s schelle stem, ook Muts en Pappa keken verbaasd omhoog. ‘Daar, kijk voor je. Zie je de bomen niet. De weilanden, de boerderijen, en kijk boven je. De zon breekt door.’ Het was waar. De laatste flarden van de Vliegbrommerswolk trokken voorbij. Ze hadden geen tijd meer om zich op de tent te storten.  Mark  reed voor alle zekerheid nog een half uur door voor  hij  Meester Buikhuizen liet stoppen.  Hij  trok de hengelstokken uit de vitrages, sloot  zijn  paraplu en rolde de tent op. Meester Buikhuizen begon meteen in de berm te grazen, Pappa en Muts renden snuffelend de velden in op zoek naar voedsel. ‘Kom,’ schreeuwde  Mark . ‘ We  gaan naar de boerderij om te eten en te slapen.’ Hij  wilde opschieten, maar Meester Buikhuizen was moe. Die wilde niet snel meer, zodat  ze  pas tegen de avond de boerderij bereikten. Het weiland was leeg. Er was geen Hoorndrager, Knorsnuit of Piksnavel meer te zien. Hier en daar verspreid lagen witte, glimmende geraamtes. Heel hoog in de lucht cirkelden wat Vliegfluiters, verder was het stil. ‘Alles is dood,’ zuchtte  Mark . ‘Behalve  wij .’ Hij  ontdekte dat de Vliegbrommers de moestuin niet hadden aangeraakt.  Hij  plukte wat groente en kookte dat. De laatste brokken oud brood deelde  hij  met de Bijtbekken. Toen zocht  hij  een bed op en sliep al toen  zijn  hoofd het kussen raakte. De volgende dag scheen de zon. De lucht was kraakhelder. De Vliegfluiters floten nog wat bibberig van de schrik, maar toch heel behoorlijk. Het waren er minder dan gisteren, hun veren zaten slordiger dan gewoonlijk en hun oogjes glinsterden nog niet, want in elke Vliegfluiterfamilie werd wel een dode betreurd. Toen  Mark  naar buiten kwam, schrok  hij  van de stilte. Als de Vliegfluiters niet hadden gezongen, had  hij  zich stokdoof gevoeld. De stilte klapte in  zijn  gezicht. Pappa snuffelde met zijn neus hoog in de lucht. Hij draaide voor  Mark s voeten heen en weer. Hij wilde dat  Mark  terug ging, naar binnen. Hij vertrouwde het niks. Maar  Mark  was snel aan de stilte gewend.  Hij  haalde diep adem en proefde voor het eerst van  zijn  leven de lucht. Waar smaakte het naar? Naar dauwdruppels, gras en holle bomen. ‘Waar is Muts?’ vroeg  hij . Pappa gaf geen antwoord. Hij piepte zacht. Het kon hem helemaal niet schelen waar Muts uithing, als  Mark  maar geen gevaarlijke dingen ging doen.  Mark  keek rond.  Hij  zag Meester Buikhuizen grazen.  Hij  zag de roerloze stad in de verte. Maar Muts zag  hij  nergens. ‘Muts!’ schreeuwde  hij  en  hij  hoorde  zijn  stem over de velden daveren. Vliegfluiters vlogen op, Meester Buikhuizen spitste zijn oren. Toen zag  Mark  hem, als een zwart puntje in de verte dat snel groter werd. Muts had iets in zijn bek, dat zag  Mark  al gauw. Het bungelde slap naar beneden en Muts schudde het zo nu en dan krachtig door mekaar. Het was een dood beest. Toen Muts voor  hem  stond zag  Mark  ook wat voor een soort beest het was. Een klein, pluizig dier met tamelijk lange oren dat  hij  vaak door de weilanden had zien huppelen. ‘Je moet die Huppeltjes met rust laten Muts,’ zei  Mark  verdrietig.  Hij  keek naar het bloedende bundeltje dat Muts verlegen voor  zijn  voeten legde. ‘En als je ze tóch vangt, verkreukel ze dan niet zo.’ Muts boog zijn kop en verstopte zijn staart tussen zijn achterpoten. ‘Kom,’ zei  Mark . ‘Zo erg is het ook weer niet.  Ik  weet dat je honger hebt.’ Hij  stapte de boerderij binnen en kwam even later terug met een lang, scherp mes. ‘ We  delen de Huppel in drieën, dan is ie niet voor niks gestorven.’ Hij  sneed de kop eraf, pelde het dier uit zijn vel en sneed de ingewanden weg. Daarna zaagde  hij  de Huppel in drie gelijke stukken. Muts en Pappa schrokten hun deel rauw naar binnen, maar  Mark  braadde het  zijne  boven het vuur.  Hij  rooide nog wat aardappelen en kookte die.  Hij  leste  zijn  dorst met gekookt slootwater. Het was een vreemd ontbijt, maar het smaakte best. Toen  Mark   zijn  buik vol had, stond  hij  op. ‘ Ik  heb geen zin om hier te blijven,’ zei  hij . ‘ Ik  word ziek van die dooie stad in de verte.  We  gaan op reis. Meester Buikhuizen!’ Meester Buikhuizen kwam hinnikend aangerend. Hij had wel zin in een uitstapje, ook Pappa en Muts blaften opgewonden.  Mark  haalde een leren tas uit de boerderij, stopte die vol met blikken groente, bonen en vlees, stak een blikopener en een mes in een zijvak en hing de tas om Meester Buikhuizens nek. ‘Daar gaan  we  Meester Buikhuizen,’ riep  hij . ‘De wijde wereld in.’ Met een reuzensprong kwam  hij  op Meester Buikhuizens brede rug terecht en die zette het meteen op een lopen. ‘ We  gaan naar het zuiden,’ riep  Mark . ‘Almaar naar het zuiden, want daar liggen de warme landen.’ Zolang de zon scheen was het niet moeilijk de goede kant uit te rijden. Gewoon de zon tegemoet. Maar omdat  Mark  wist dat er op een dag weer wolken zouden komen stopte  hij  bij de eerste de beste auto die  hij  zag.  Hij  brak hem open en pikte een autokaart uit het kastje. Het was een kaart van alle wegen en steden van Europa. En hop! Daar gingen  ze  weer. De wereld zag er vrolijker uit dan ooit.  Mark  moest almaar lachen zonder dat  hij  wist waarom. En  hij  werd nog veel vrolijker toen  hij  plotseling geloei hoorde.  Hij  keek opzij en zag uit een openstaande schuur een zwaar dier komen met hoorns op zijn kop. ‘Mamma?’ schreeuwde  hij . Jawel, het was Mamma. En ze was niet alleen. Twee kalfjes sprongen achter haar aan. Ze botsten tegen elkaar omdat ze allebei tegelijk bij haar wilden drinken.  Mark  sprong van  zijn  Draver en omhelsde Mamma’s grote kop. Ze zat onder de bulten, haar ogen waren rood en ze zwaaide woest met haar staart. Maar ze stond krachtig op haar poten. Ze leefde! ‘Wacht maar,’ fluisterde  Mark  in haar enorme oor. ‘ Ik  zal wat halen tegen de jeuk.’ Hij  rende de boerderij naast de schuur binnen en haalde uit de keuken een fles azijn, een borstel en een emmer.  Hij  goot de azijn in de emmer, doopte de borstel er diep in en schrobte er Mamma stevig mee af. Ook de kalfjes kregen een beurt. Het hielp. Mamma loeide dankbaar en begon daarna rustig te grazen.  Mark  liet haar even begaan.  Hij  bestudeerde  zijn  landkaart en riep Pappa. 'Jij let op Mamma en de kalfjes. Snap je? Dat ze doorlopen en op de weg blijven.’ Pappa keek  hem  dom aan met een scheve kop. ‘Nou ja, je leert het wel,’ mompelde  Mark  terwijl  hij  op Meester Buikhuizen klom. ‘Hop Meester Buikhuizen,’ riep  hij  en liet  zijn  Draver stapvoets naar de weg lopen. ‘Pappa!’ schreeuwde  hij . ‘Zorg dat ze loopt!’ Hij  wees naar Mamma die sullig stond te grazen naast de kalfjes. Pappa jankte. Hij wilde achter  Mark  aan, maar werd door  diens  wijzende vinger in de war gebracht. Plotseling dook Muts achter Mamma op. Hij blafte woest zodat Mamma verschrikt naar de weg schommelde. ‘Goed zo!’ juichte  Mark . ‘Zet hem op Muts!’ Nu begreep Pappa het ook. Hij hielp Muts zo goed als hij kon, zodat de stoet in beweging kwam.  Mark  kon rustig op  zijn  kaart kijken om te zien hoe  hij  rijden moest.  Hij  wilde niet door de steden omdat  hij  daar doodsbang voor was geworden.  Hij  ging er met grote bogen omheen.  Hij  reed achter elkaar door, de zon schoof van de linkerkant naar de rechterkant van de weg.  Hij  stopte pas toen  hem  in de verte een groep witte dieren tegemoet kwam. Ze waren zo groot als Bijtbekken, maar droegen dikke vacht vol krullen.  Mark  stapte af omdat de dieren bang waren. Ze durfden niet verder en bleven midden op de weg wachten.  Mark  ging er in  zijn  eentje op af, langzaam, stapje voor stapje om ze niet aan het schrikken te maken. De Krullebollen keken bang, maar bleven toch staan. Ze gingen hoogstens een paar passen opzij toen  Mark  dwars door de groep naar hun midden liep. Daar stond de grootste Krullebol die misschien hun leider was. Hij zag er slecht uit. Hij trilde op zijn poten, zijn ogen traanden en zijn snuit was een en al bult. Juist toen  Mark  hem wilde strelen, zakte hij door zijn poten. Hij rolde op zijn zij. Zijn lijf schudde.  Mark  knielde naast hem neer. Het dier leed pijn en  Mark  kon niet anders dan radeloos toekijken. ‘ Ik  moet hem doodmaken,’ fluisterde  hij  en kreeg daar meteen kippevel van. Het dier naast  hem  kreunde smartelijk. Het trok krampachtig met zijn poten.  Mark  stond op. Het was of  hij  akelig droomde. Als een slaapwandelaar liep  hij  terug naar Meester Buikhuizen en haalde het mes uit  zijn  tas. Loodzwaar voelden  zijn  voeten toen  hij  op weg ging naar de doodzieke Krullebol. Opnieuw knielde  hij  neer. ‘Het spijt  me  Krullebol,’ fluisterde  hij . De tranen sprongen in  zijn  ogen.  Hij  vond het moeilijk om te praten. ‘ Ik  ga je doodmaken, omdat het niet anders kan.  Ik  zal je netjes uit je vel snijden, zodat  ik  er een jas van kan maken. Je vlees zal  ik  eerlijk verdelen tussen de Bijtbekken en  mezelf . Vind je het goed?’ Het dier antwoordde niet. Het sloot zijn ogen.  Mark  pakte zijn kop en trok die naar achteren zodat de hals vrijkwam.  Hij  drukte  zijn  mes ertegen aan.  Hij  sloot  zijn  ogen. Toen sneed  hij  in een ruk de hals open. Even trilde de kop, de poten trokken, maar daarna ontspande het dierelijf. De Krullebol was dood. De rest van die dag besteedde  Mark  aan het vervullen van  zijn  belofte.  Hij  stroopte de Krullebol, schraapte de binnenkant van het vel schoon en legde het in de zon te drogen.  Hij  verdeelde het vlees.  Hij  braadde voor zichzelf een stuk, at het en ging slapen toen het donker werd. De volgende dag trok  Mark  verder. Pappa en Muts kregen het druk, want behalve de twintig Krullebollen van gisteren, voegden zich steeds meer dieren bij  Mark . Merkwaardige Gaksnavels met lange halzen, dikke Knorsnuiten, kakelende Piksnavels, wat nieuwe Hoorndragers, Bijtbekken en Dravers. De stilte was al lang voorbij, het horen verging je van het geblaf, geloei, gesnater en gemekker, maar dat kon  Mark  niet schelen.  Hij  was blij dat zovele de Vliegbrommersplaag hadden overleefd.  Hij  leidde  zijn  kudde naar een grote vierbaansautoweg omdat  hij  op  zijn  kaart zag dat die om de grote steden liep en niet er dwars doorheen. Bovendien werden de banen gescheiden door een brede middenberm van gras. Daar konden de dieren beter lopen dan over de betonnen weg. Hun voeten sleten er minder en ze konden zo nu en dan een hap gras nemen. Pappa en Muts kregen het ook wat gemakkelijker, want de vangrails hielpen hen bij het bijeenhouden van de kudde.  Ze  schoten niet hard op. Telkens als ze water zagen, een meertje, een rivier of een sloot, werden de dieren wild. Ze sprongen of vlogen over de vangrails been om te drinken. Ook Meester Buikhuizen was dan niet meer te houden, zodat  Mark  hem maar liet begaan. Waarom zou  hij  zich ook haasten? Soms stopte  hij  bij een boerderij om  zijn  etensvoorraad aan te vullen.  Hij  bepakte de Dravers met waardevolle spullen. Lucifers, pannen, messen, touw, verbandgaas, pleisters en nog veel meer.  Hij  verzorgde kreupele dieren, maakte ogen, neuzen en oren schoon met gekookt water, knipte zoveel mogelijk Krullebollen en joeg ruzie makende Gaksnavels uit elkaar. ‘Pappa, Muts, jaag ze op!  We  gaan verder!’ klonk het dan weer. Want, al had  hij  geen haast,  hij  verlangde ernaar ver weg te zijn. Naar een groot, wijd land wilde  hij , waar haast geen steden waren en waar het niet koud werd in de winter. Dat land was ver weg, het moest Frankrijk zijn of Spanje. Dan kon  hij  misschien de straat van Gibraltar oversteken naar Afrika. Maar op  zijn  kaart was Gibraltar nog 65 centimeter. En  hij  haalde nog niet eens een halve centimeter per dag. ‘ Bettie ,’ mompelde  hij . Wie was dat ook weer en hoe zag  ze  eruit? Het was een warboel in  zijn  hoofd.  Hij  was veel vergeten. Maar als  hij   Bettie  zág, zou  hij   haar  vast herkennen. Was  ze  een Prater, zoals  hij ? Of een Hoorndrager? Of een Bijtbek?  Hij  schudde  zijn  hoofd, maar het hielp niks. ‘Jaag ze op,’ schreeuwde  hij .  Hij  stond op Meester Buikhuizens brede rug zodat  hij  de kudde goed kon overzien. Niet alle dieren bleven bij  hem . Sommige waren gek op bossen en verstopten zich daar, de Gaksnavels kreeg je haast niet bij water vandaan waardoor er veel achterbleven. Maar onderweg voegden zich nieuwe bij  hem  en zoveel tegelijk dat de kudde nog steeds groeide. Als  hij  achterom keek zag  hij  een wriemelende massa tot aan de horizon.  Hij  reed door tot de zon een handbreedte boven de aarde stond. Dan zocht  hij  een goede plek voor de nacht, waar de dieren nog een paar uur konden grazen voor het donker werd. Zo ging dat, dag in dag uit. Als de zon achter de horizon verdween, viel  hij  in slaap en ‘s morgens vroeg kraaiden de Piksnavels  hem  wakker.  Hij  kreeg allang geen spierpijn meer van het rijden, toen  hij  eindelijk België bereikte. Om sneller op te schieten, spande  hij   zijn  Dravers voor karren, de Piksnavels en Gaksnavels stopte  hij  in kisten en laadde die op de karren. Ook de kreupele dieren vonden er een plaatsje. De Knorsnuiten verdwenen stuk voor stuk in de bossen. Op twee na, want die zaten in een deftige koets die door Meester Buikhuizen werd getrokken. Op die manier kwam  Mark  op  zijn  kaart meer dan een halve centimeter per dag vooruit. Het leek of er in België meer Vliegfluiters waren en het warrelde boven de weilanden van de Fladdertjes. Zoveel had  Mark  er nog nooit bij elkaar gezien, maar ook duizelde je van de Bloemzoemers en Naaldpootjes, de Dakdeksels en Draadtrekkers.  Mark  hield het haast niet meer bij, zoveel nieuwe namen moest  hij  verzinnen. Verder viel het  hem  op dat het water er schoon was, je keek dwars door de sloot heen tot op de bodem, je kon het ongekookt drinken en het smaakte lekker. België was een wonderschoon land. Het gras groeide er welig tussen de straatstenen, Vliegfluiters nestelden in de huizen, verwilderde Bijtbekken joegen op snelle Takkekoppen of vermaalden bleke geraamtes aan de kant van de weg. 'Buitenland,’ zuchtte  Mark  meermalen per dag.  Hij  was er verrukt van. Vooral toen het land begon te heuvelen en te dalen. Graanvelden lagen als warme pelzen tussen dikke boskragen. De Piksnavels aten zich moddervet, verjoegen met hun gekakel soms hele Vliegfluiterswolken tot hoog in de lucht waar cirkelende Klauwjagers wachtten op hun buit. Hoeveel weken waren er voorbij? Of moest  hij  al in maanden tellen?  Mark  wist het niet meer.  Hij  werkte zo verschrikkelijk hard, dat  zijn  verstand er bij neerviel. Elke morgen moesten de Piksnavels, de Gaksnavels en de twee Knorsnuiten verzameld en ingeladen worden. Oude of zieke dieren moesten worden geslacht en verdeeld, de karren gerepareerd of vervangen, de Dravers ingespannen. Elke dag moest er water en voedsel gevonden worden en soms werden er jongen geboren. Vooral ‘s nachts, zodat  Mark  de volgende dag tolde van de slaap.  Hij  kreeg harde, eeltige handen en voeten,  zijn  haar werd lang en bleek van de zon,  zijn  gezicht donkerbruin. In het begin zocht  hij  elke avond een huis, om in een echt bed te slapen. Nu vergat  hij  dat meestal.  Hij  sliep tussen de Krullebollen of plat op  zijn  buik op de rug van Meester Buikhuizen. En  hij  sliep vast als een huis.  Hij  had er geen last van als Meester Buikhuizen midden in de nacht een tochtje maakte om wat te grazen. Pappa zorgde ervoor dat Meester Buikhuizen niet te ver ging. Ook overdag viel  Mark  wel eens in slaap terwijl Meester Buikhuizen rustig verder sjokte. Een heel enkele keer schrok  Mark  wakker. Midden in de nacht. Omdat  hij  naar had gedroomd of zomaar bang was. ‘Wie helpt  mij  als  ik  ziek ben?’ dacht  hij  dan. Of ‘Wie slacht  mij  als  ik  oud ben en pijn lijd?’ Een heel enkele keer. Maar dan kroop  hij  wat dichter tegen Pappa aan, of tegen een Krullebol,  hij  praatte wat met Meester Buikhuizen en dan viel  hij  al gauw weer in slaap. Soms had  hij  overdag even tijd om na te denken. Als de dieren dronken of als ze scholen voor een regenbui. ‘Volgens  mij  ben  ik  de enige tweebener zonder vleugels,’ dacht  hij  bij voorbeeld. En dan was  hij  heel even verbaasd. Ook België ging voorbij. Trots passeerde  hij  de slagbomen van de Franse douane, maar wist tegelijkertijd dat  hij  nu een kolossaal land voor zich had. Het zou weken duren, maanden misschien, voor  hij  daar doorheen was.  Hij  stippelde een route uit op  zijn  kaart, richting Middellandse Zee.  Hij  wilde langs de kust Spanje binnen om het hooggebergte te vermijden. Toen  hij  met een wijde boog om Parijs trok, werd Muts alsmaar slomer.  Mark  maakte zich ongerust tot Muts op een nacht opeens jongen kreeg. ‘Je bent dus een vrouwtje,’ lachte  Mark . ‘Daar heb  ik  nooit bij stilgestaan.’ Hij  bleef die nacht wakker om Muts gerust te stellen. Vier jongen kreeg ze. Twee leken er op haar, een leek op Pappa en de vierde leek nergens op. De volgende dag mocht Muts met haar jongen in een kar en daar bleef ze tot de jongen met de kudde mee konden lopen. Frankrijk lag erbij als een woest park. De wegen werden overwoekerd met groen, de bomen bogen daar zwaar overheen. Het water in de meertjes was helder als glas en overdekt met Zwemfluiters van allerlei soort. Ze waren niet bang. Ze zwommen met  Mark s kudde mee en kwamen zelfs uit het water om  hem  achterna te waggelen. Maar het ging te snel. Ze bleven spijtig snaterend staan, gingen vervolgens op de vleugels, draaiden een ronde boven de kudde en keerden terug naar het meer. Bij zo’n prachtig meer, of bij een woest stromende Beek dacht  Mark : ‘Zal  ik  blijven?’ Hij  deed het ook wel eens. Twee dagen, drie dagen. Maar dan werd  hij  onrustig.  Hij  wilde verder. Steeds verder. Naar Spanje. Of eigenlijk nog verder. Naar Afrika. Waarom  hij  dat zo graag wilde, wist  hij  niet. Maar  hij  zag eindeloze groepen Vliegfluiters naar het zuiden vliegen, richting Afrika. En dan dacht  hij : ‘Wat jullie daar zoeken, dat zoek  ik  ook.’ Hij  wist niet wat de Vliegfluiters in Afrika zochten, maar misschien wisten ze dat zelf ook niet. Net zomin als  hij  en tóch gingen ze, allemaal, net als  hij . De trektocht door Frankrijk duurde langer en was moeilijker dan  Mark  had gedacht. Hevige onweren braken los, stormen dreven de kudde uit elkaar, steenlawines veroorzaakten doden en gewonden.  Hij  stuitte op onverwachte Bergen waar  hij  meestal omheen trok, maar waar  hij  soms tegenop moest. De Dravers schuimbekten als ze hun karren tegen de steile hellingen op trokken en bij het afdalen remden ze uit alle macht. De zon verschroeide het gras in de dalen of zette de bossen in brand. Er ging geen dag voorbij of  Mark  had er spijt van dat  hij  Nederland had verlaten. Als  hij  zwetend tegen een kar liep te duwen, als een Draver met kar en al in een afgrond stortte, als er Krullebollen van uitputting langs de weg bleven liggen, dan balde  hij  wanhopig  zijn  vuisten en wenste dat  hij  dood was. En toch laadde  hij  elke morgen  zijn  wagens weer op, nog voor de Vliegfluiterszwermen in de lucht waren. Zo zwoegde  hij , dag in dag uit, doof van vermoeidheid, halfblind van de slaap. Een slaapwandelaar was  hij ,  zijn  handen deden hun werk terwijl  zijn  hoofd sliep. Uit  zijn  mond kwamen vreemde klanken, geen woorden meer. Meester Buikhuizen sjokte vanzelf in zuidelijke richting, Pappa, Muts en de jonge Bijtbekken deden hun werk zonder dat  Mark  naar ze keek.  Hij  merkte het verschil tussen dag en nacht niet meer,  hij  sliep wanneer het kon en waakte als het moest. De dagen glipten voorbij. ‘Hhh... Mestr Buih,’ mompelde  hij  en Meester Buikhuizen zette zich in beweging. Zo kwam het dat  hij  niet merkte dat de lucht lichter blauw werd en fris. Dat er een zoute wind over het land waaide en dat de Vliegfluiters onrustig omkeerden, neerstreken en weer opstegen.  Hij  merkte niet dat de Dravers makkelijker vooruitkwamen, dat de Gaksnavels opgewonden hun lange nekken uitstaken,  hij  merkte zelfs niet dat de dieren dorstiger werden en het water uit de rivier niet lekker vonden. Mamma’s klaaglijke geloei wiegde  hem  nog dieper in slaap. Opeens stond  hij  voor een groot water. Nog drong het niet tot  hem  door.  Hij  knipperde met  zijn  ogen en staarde over die eindeloze blauwe vlakte. ‘Zee,’ fluisterde  hij  toen. ‘Zee, zéééé, zéééééé!’ Wat een gemakkelijk woord was dat en wat klonk het goed. Zéééé, dat was een geruststellend woord. Na een gevaarlijke afdaling bereikte  hij  het stenige strand.  Hij  spande de Dravers uit, bevrijdde de Piksnavels en Gaksnavels uit hun kooien, gooide  zijn  kleren van zich of en holde de zee in. De Dravers volgden behoedzaam, maar de Bijtbekken werden gek. Ze hapten woedend naar de golven, rolden ondersteboven het water in of stoven rechttoe rechtaan naar dieper water. De Piksnavels vonden er niks aan. Ze pikten verbaasd in het zoute grind. Maar de Gaksnavels vlogen juichend het water tegemoet en skieden op hun platte poten over het oppervlak tot hun buik het water raakte.  Mark  was niet moe meer. Het stof van de wegen spoelde van  hem  af, het zoute water beet  zijn  wonden schoon.  Hij  was klaar wakker. Toen de zon onderging dreef  hij   zijn  kudde landinwaarts op zoek naar drinkwater. Dat was niet gemakkelijk. De rivier smaakte zout. Maar de dieren wezen  hem  de weg naar een zoetwatermeertje dat zij al van heel ver hadden geroken. Tussen de ruisende rietvelden en omringd door  zijn  dieren, bracht  hij  de nacht door. Een lange nacht, want  hij  werd pas wakker toen de zon al hoog en breed aan de hemel stond. ‘Meester Buikhuizen, Pappa, Muts,’ riep  hij . ‘ We  gaan naar Spanje. Maar  we  blijven dicht bij de zee, dan hoeven  we  ook niet over de hoge bergen.’ Hij  laadde de wagens in, lette goed op of Mamma met haar twee lastige kalveren hun plaats achter de koets van Meester Buikhuizen innam en schreeuwde: ‘Hop Meester Buikhuizen,’ en tegen Pappa en Muts: ‘Jaag ze op!’ De dieren hoorden aan  Mark s stem dat  hij  vol goede moed was en daarom ging alles gemakkelijker dan anders. Het was niet zo warm meer. Misschien kwam dat door de zee, misschien werd het herfst, maar daar was weinig van te merken. De bladeren zaten stevig aan de bomen en ook ‘s nachts was het niet koud.  Mark  haalde nieuwe landkaarten uit een benzinestation, maar  hij  had ze nauwelijks nodig.  Hij  volgde de grote weg langs de kust en tegen de avond trok  hij  het land in, op zoek naar water. Als er geen meer was en ook geen rivier, dan waren er putten of pompen, regentonnen of stenen drinkbakken. De kalveren van Mamma graasden al, zodat  Mark  meestal melk dronk. Spanje lag er stoffig bij. Groen langs de kust, maar bruin en geel in het binnenland. Elke morgen spoelden  ze  in de zee het stof van  hun  lijf en voelden zich opperbest. Een enkele keer als  Mark  wakker was in de nacht en naar de sterren keek, voelde  hij  zich alleen. ‘Pappa,’ zei  hij  dan en aaide het dier over zijn kop. Of: ‘Mamma.’ En als  hij  dan nog niet kon slapen, mompelde  hij : ‘ Bettie ’, als een soort toverwoord, tien, twintig keer achter elkaar. Ook keek  hij  wel eens naar  zijn  handen, draaide ze om en om, bewoog  zijn  vingers vlak voor  zijn  ogen en verbaasde zich. ‘ Ik  heb handen,’ fluisterde  hij  dan. Toen  hij  op een dag  zijn  spiegelbeeld zag in het gladde water van een meertje, verbaasde  hij  zich over  zijn  ogen. ‘Ze kijken  me  aan,’ dacht  hij . ‘Ze staan naast elkaar, voorin  mijn  kop.’ En hoe  hij  ook zocht bij  zijn  vrienden, er was er geen een bij met zulke ogen. Toch was  hij  niet ongelukkig. De dagen vlogen voorbij.  Hij  dacht niet vaak meer aan Afrika en was tevreden met  zijn  lot.  Hij  wist niet beter of het dagelijkse laden en lossen, sjouwen en zwoegen, verplegen en doden was  zijn  werk. Zo hoorde het. Zo moest  hij  leven en het beviel  hem  best. Omdat  hij  zich minder haastte, niet vaak op  zijn  kaarten keek, ging de reis naar  zijn  gevoel bijzonder snel. Toen de nachten frisser werden, de zee koeler en de rotsen gevaarlijker ging  hij  op een dag op verkenning uit. Alleen Pappa nam  hij  mee. Voor  hem  lag een smalle strook land, zanderig met hier en daar een rots.  Hij  wilde zien waar de landtong naar toe liep.  Hij  wilde weten of  hij   zijn  kudde daar veilig heen kon brengen. Het was een lange tocht. Aan het eind van de landtong werden de rotsen steeds hoger en breder. Een flinke berg van steen was het, die als een reuzenklont midden in zee lag. Toen  Mark  vreemde geluiden hoorde riep  hij  Pappa bij zich en verstopte zich achter een boomhoge steen. Er werd geschreeuwd. Harde schelle geluiden waren het die klonken als korte scheldwoorden.  Mark  gluurde voorzichtig langs de steen. Vlakbij, op een kale rots zat een groep dieren bij elkaar. Ze speelden en schreeuwden.  Mark  had nooit eerder zulke dieren gezien en  zijn  hart begon te bonzen toen  hij  hun ogen zag. Ze stonden naast elkaar, voorin hun kop. Die dieren keken elkaar aan met twee ogen tegelijk! Ze liepen op vier poten, maar soms ook op twee, net als  hij . Ze trokken aan elkaars oren of aan elkaars staart met handen!  Mark  wilde graag naar ze toe, maar  hij  hield zich in.  Hij  was veel groter dan zij.  Hij  wilde ze niet aan het schrikken maken. Voorzichtig kwam  hij  achter de rots vandaan.  Hij  ging op de grond zitten en hield zich doodstil. Het duurde lang voor een van de dieren  hem  zag. Het slaakte een kreet van schrik en staarde  hem  daarna minutenlang aan. De andere kregen  Mark  ook in de gaten. Er viel een diep stilzwijgen.  Mark  bewoog zich niet. ‘Het is net of  ik  in een spiegel kijk,’ dacht  hij . ‘ Ik  noem ze Spiegels, Harige Spiegels.’ Langzaam schoof  hij   zijn  handen over  zijn  schoot naar voren. ‘Kijk eens goed, Spiegels,’ zei  hij  zacht, ‘ ik  heb ook handen. En kijk eens naar  mijn  ogen, naar  mijn  oren, naar  mijn  neus. Allemaal precies hetzelfde. Misschien zijn jullie broertjes en zusjes van  me .’ De dieren antwoorden niet, maar begonnen opgewonden te springen. De dapperste liep op  Mark  af, maar stoof gillend terug als  hij  maar even bewoog. Zo ging dat uren achter elkaar. De Spiegels durfden steeds dichterbij te komen, maar telkens keerden ze op het laatste moment om. Tot een van de Spiegels opstond en bedachtzaam op  Mark  afkwam. Ze had zich al die tijd niet bewogen. Ze had alleen maar gekeken. Kalm en zonder een spoor van angst kwam ze nader en nader. Vlak voor  Mark s voeten ging ze zitten, pulkte verlegen met haar handjes aan haar kop en keek  hem  toen recht in  zijn  ogen. Het waren lieve ogen. ‘ Bettie ,’ fluisterde  Mark . ‘Daar ben  je  dan eindelijk.’ Hij  kreeg er tranen van in  zijn  ogen. De Spiegel stak een handje uit en voelde aan  Mark s grote teen. Toen stond ze op, ging naast  hem  zitten en keek samen met  hem  naar de andere Spiegels.  Mark  stak  zijn  hand uit en aaide haar over haar kop. Haar pels voelde als fluweel. Het volgende ogenblik zat de Spiegel op  zijn  schoot. Toen  Mark  opstond klemde ze twee armpjes om  zijn  nek. ‘Bettie,’ zei  Mark  nog een keer. ‘Wat heb  ik  lang naar je gezocht.’ Hij  riep Pappa. ‘Blijf achter  me . Maak de Spiegels niet bang,’ zei  hij .  Hij  droeg Bettie naar het hoogste punt van de berg en keek uit over de zee. Aan de overkant zag  hij  land.  Hij  wist dat het Afrika was. Het water was breed. Te breed om er overheen te zwemmen. Misschien zou  hij  er nooit komen, maar dat kon  hem  niet meer schelen.  Hij  pakte Betties handje en keek in haar ogen. ‘ We  gaan terug, naar de kudde,’ zei  hij  schor. ‘ We  komen hier nog wel es terug.’ Toen keerde  hij  om. Met Bettie op  zijn  schouder en Pappa blij blaffend achter  hem  aan.  Mark  was gelukkig. 
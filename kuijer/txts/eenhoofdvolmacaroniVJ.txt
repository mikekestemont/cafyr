Het is kerstvakantie. Dat is erg leuk. Want de meeste mensen blijven gewoon thuis om Kerstmis en Nieuwjaar te vieren. Dan zijn er altijd veel  kinderen  om mee te spelen.

 Tineke  en  Madelief   spelen op straat. ‘ Ik  zie  je  hersens,’ zegt  Madelief  .  Ze  staat zowat tegen  Tineke  áán. En  die  houdt  haar  hoofd goed achterover.  Madelief   tuurt door  haar  neusgaten naar binnen. ‘ Me  hersens?’ vraagt  Tineke . ‘Hoe zien die D’r dan uit?’ ‘Als een soort eh, als een soort doolhof. Met allemaal van die gangen weet  je  wel?’ zegt  Madelief  .

 Tineke  schudt  haar  hoofd. ‘Nee, dat weet  ik  níét,’ zegt  ze . ‘Hou stil, hou stil,’ snauwt  Madelief  . ‘Hè, nou liggen ze helemaal door mekaar.’ ‘Wat?’ ‘ Je  harses natuurlijk oelewapper.’ ‘Hihihi,’ grinnikt  Tineke , ‘door mekaar! ’t Is geen hutspot!’ Madelief   tuurt met een ernstig gezicht naar binnen. ‘Geen hutspot, nee,’ mompelt  ze . ‘’t Lijkt meer op macaroni eigenlijk.’ ‘Macaroni?’ Tineke  geeft  Madelief   een flinke zet. ‘ Je  kan  me  wat,’ zegt  ze  boos. ‘D’r zit geen macaroni in  me  kop.’ ‘’t Komt uit Italië,’ zegt  Madelief  .  Ze  kijkt links en rechts de straat door of er wat te beleven valt. ‘Wat?’ ‘Macaroni,’ zegt  Madelief  , ‘komt uit Italië.’ ‘De  paus  ook,’ vertelt  Tineke . ‘De wie?’ vraagt  Madelief   verstrooid. Er komen twee  jongens  aan die er nogal spannend uitzien. ‘De  paus ,’ zegt  Tineke  nog een keer.

De twee  jongens  schoppen een blikje naar elkaar. Steeds een beetje schuin naar voren.  Ze  komen snel dichterbij. ‘ Ik  weet ’t alweer,’ zegt  Madelief  . ‘De  paus ,  die  heeft een mijter op. Net als  Sinterklaas , maar  die  bestaat niet en  die  komt uit Spanje.’ De  jongens  zijn nu vlakbij. ‘Ga effe opzij,’ roept de grootste, ‘ we  doen een spel.’ ‘Ben  ik  wel es geweest, in Spanje,’ zegt  Tineke . ‘Daar eten ze gewoon boerenkool met worst.’ ‘Of stieren,’ zegt  Madelief  . ‘Die rennen daar gewoon over straat, wist  je  dat?’ ‘Hé, toe nou, ga nou effe opzij,’ brult de  jongen . ‘Anders kunnen  we  niet verder.’ Hij  heeft  zijn  handen aan  zijn  mond gezet, zodat  hij  klinkt als een toeter.

 Madelief   en  Tineke  kijken  hem  verbaasd aan. Het lijkt net of  ze  de  jongen  helemaal niet hebben gezien. ‘Wat is dat dan voor spel?’ vraagt  Tineke  deftig. ‘Jezus!’ roept de  jongen . ‘Gewoon, blikkie trappen.’ ‘Jezus, dat is eigenlijk God,’ legt  Madelief   uit, ‘dat is van Kerstmis.’ ‘En nou opzij!’ brult de  jongen  woedend. ‘Of  we  trappen dwars door  jullie  heen!’ Madelief   en  Tineke  kijken  hem  zwijgend aan.

Het is spannend en het duurt lang. ‘Moet  je  een klap op  je  muil?’ vraagt  Madelief  .

De kleinere  jongen  doet alvast een stap achteruit.

De grote  jongen  blijft stokstijf staan.  Hij  ziet er oliedom uit. En dan moet  ie  onverwachts lachen. Het is net een soort wonder. ‘Hahaha,’ buldert  hij , ‘ jij   míj  een klap op  me  muil geven hahaha.’ De kleinere  jongen  lacht stoer met  hem  mee.

De grote  jongen  wrijft de tranen uit  z’n  ogen. ‘Nou, toe nou, één klein stappie opzij, dan kunnen  wij  D’r langs,’ zegt  hij .

Nu doen  Tineke  en  Madelief   het.  Ze  kijken op de stoeprand toe. ‘Daar komt  Bram ,’ roept de grote  jongen  en  hij  schopt het blik schuin naar voren. ‘Kijk, nou mag  ie  pas lopen,’ legt  hij  uit. ‘ Kinderachtig spelletje zeg ,’ roept  Madelief    hem  achterna. ‘Natuurlijk!’ lacht de  jongen . ‘Daar zijn  jullie  veels te bekakt voor, hahaha.’ Madelief   en  Tineke  kijken de  jongens  na tot  ze  de hoek omslaan. ‘ Hij  wordt niet eens kwaad,’ zucht  Madelief  . ‘Slome  duikelaar ,’ zucht  Tineke .

Langzaam slenteren  ze  naar de hoek. Maar als  ze  daar eindelijk aankomen, zijn de  jongens  verdwenen.





Hersens ‘ Ik  weet trouwens hoe  die  heet,’ zegt  Tineke . ‘Wie?’ ‘Die  jongen .  Tom  heet  ie  en  hij  is heel erg sterk.’ Tineke  kijkt wazig door de lege straat. ‘O,’ zegt  Madelief  . ‘Waarom wou  die  dan niet vechten?’ Tineke  haalt  d’r  schouders op.

 Madelief   zegt ook niks meer. ‘Hersens,’ zegt  Tineke  dan. ‘Daar denk je mee.’ ‘Mmm,’ antwoordt  Madelief  . ‘’t Is een soort machientje in je hoofd.’ Dat is wel raar eigenlijk. Een machientje in je hoofd. ‘Als je goed luistert,’ vertelt  Madelief  , ‘kan je ’t horen zoemen daarbinnen.’ Ze  luisteren. Maar  ze  horen alleen het gestamp en getoeter van het verkeer. Verder niks. ‘ Je  moet  je  handen op  je  oren leggen,’ zegt  Madelief  . ‘Dan hoor  je  ’t.’ Ze  duwen  hun  handen stevig tegen  hun  oren en luisteren. ‘Dat zijn je hersens niet,’ schreeuwt  Tineke . ‘Dat is de zee.’ Madelief   laat verbaasd  haar  handen zakken. ‘De zee?’ vraagt  ze . ‘Hier, midden in de stad? Welnee joh, dat zijn je harses, luister maar.’ Ze  duwt  haar  handen weer stevig tegen  haar  oren.

 Ze  hoort het zoemen. Jawel hoor,  d’r  hersens zijn aan het werk. Rustig, maar duidelijk. Wat zouwen die allemaal aan het bedenken zijn? ‘Twee maal zestien is tweeëndertig,’ hoort  ze . En: ‘ Ik  zou die  Tom  een klap voor  ze  kop willen geven.’ Ze  laat  haar  handen zakken. ‘ Ik  hóór ze denken,’ zegt  ze .

 Tineke  kijkt  haar  aan. ‘Wát?’ vraagt  ze . ‘Hoor  jij  ze ook denken?’ schreeuwt  Madelief  .

 Tineke  schudt van nee.

Gek is dat.  Madelief   hoort het duidelijk.  Ze  probeert het nóg een keer. Nu doet  ze   haar  ogen erbij dicht.  Ze  luistert goed. ‘De wereld is rond en zit vol met grond,’ hoort  ze . Asjemenou. Dat is knap bedacht van D’r hersens.

Daar was  ze  zelf nooit opgekomen.

Wat daarbinnen allemaal wordt bedacht! Niet te geloven. ‘Hé, hallo!’ hoort  ze  opeens.

 Ze  kijkt verschrikt achterom.

Daar staat  Tom  en  hij  grijnst heel vervelend.  Hij  is alleen dit keer. ‘Wat hebben  jullie ?’ vraagt  hij  grinnikend. ‘Kouwe oren?’ Tineke  moet erom lachen, maar  Madelief   niet. ‘ Wij  dénken,’ zegt  ze  met een rooie kop. ‘ Wij  luisteren naar  onze  hersens.’ ‘ Ik  hoor niks,’ zegt  Tineke . ‘Nou  ik  wel,’ zegt  Madelief  .  Ze  wordt nóg rooier.  Ze  weet niet waarom en dat is vervelend.

 Tom  houdt gelukkig op met grinniken. ‘Met je handen op je oren?’ vraagt  hij  ernstig.

 Madelief   knikt en  hij  probeert het.

 Madelief   kijkt  hem  nieuwsgierig aan. Een nogal bruin gezicht heeft  ie , met bijna zwarte ogen. ‘Nou?’ vraagt  ze .

 Tom  knikt. ‘ Ik  hoor wat,’ zegt  hij . ‘Ssst.’ Madelief   en  Tineke  wachten gespannen af. ‘’t Is een vraag,’ zegt  Tom . ‘Zeg op,’ roept  Madelief   uit. ‘Een goeie vraag vind  ik ,’ zegt  Tom .  Hij  haalt  z’n  handen van  zijn  oren.  Hij  kijkt  Madelief   en  Tineke  om beurten aan. ‘Of  jullie  gek zijn of stom is de vraag,’ zegt  hij  ten slotte.

 Hij  kijkt heel ernstig. ‘Gek?’ vraagt  Tineke  verbaasd. ‘Stom?’ schreeuwt  Madelief   woedend. ‘Wat denk  jij  wel!’ ‘ Ik  denk niks,’ zegt  Tom . ‘ Ik  luister naar  m’n  hersens, meer niet. Tot ziens hè.’ Hij  draait zich om en loopt weg. ‘Draai  je  om,’ schreeuwt  Madelief  . ‘Kan  ik  zien of  je  lacht.’ Maar  Tom  loopt gewoon door en aan  z’n  rug zie  je  niks.





Feest ‘ Ik  heb wel zin in touwtjespringen,’ zegt  Madelief  . ‘ Jij ?’ ‘ Ik  heb geen touw bij  me ,’ zegt  Tineke .

Maar dat is geen probleem.  Madelief   rent even naar huis.  Haar  springtouw hangt aan de knop van de voordeur. ‘Leuk hè, kerstvakantie,’ zegt  ze  hijgend als  ze  terug is. ‘Dat vind  ik  de leukste vakantie. Kerstmis is leuk, oud en nieuw is leuk, álles is leuk.’ ‘O,’ zegt  Tineke .  Ze  haalt  D’r  schouders op. ‘Bij ons thuis duurt ’t wel lang hoor, Kerstmis.’ Madelief   zwiept met  haar  touw door de lucht. ‘Lang?’ vraagt  ze . ‘Hoe bedoel  je  lang?’ ‘’t Is ’t feest van de vrede. En dan moet je lang aan tafel zitten,’ vertelt  Tineke . ‘O,’ zegt  Madelief  . Daar moet  ze  over nadenken. ‘Het feest van de vrede!’ Daar heeft  ze  wel eens van gehoord. Maar dat betekent toch dat er geen oorlog moet komen? ‘Zullen  we ?’ vraagt  ze .

 Tineke  knikt.  Madeliefs   touw zoeft door de lucht en  Tineke  springt in.  Tineke  springt met handen in  haar  zakken. Dat is een raar gezicht. In die dikke jas is  ze  net een stuiterende bal.

 Madelief   moet erom lachen. En dan gaat het natuurlijk verkeerd.  Ze  springt boven op het touw. ‘Hihihi,  malle ,’ giechelt  ze . ‘Haal  je  handen uit  je  zakken.’ Tineke  kijkt peinzend voor zich uit. ‘Met oud en nieuw komen d’r  ooms  en  tantes ,’ vertelt  ze . ‘En  die  huilen als ’t twaalf uur is. Snap  jij  dat nou?’  ‘Nee,’ zegt  Madelief  . ‘Daar heb  ik  nog nooit van gehoord. Bij  ons  komen D’r  vrienden  en  vriendinnen  van  m’n   moeder .  Die  worden juist steeds lolliger. Dat komt van de wijn. Kan je lachen hoor.’ ‘ Ze  huilen,’ mompelt  Tineke . ‘Daar wor  ik  akelig van.’ ‘ Ze  zetten bijvoorbeeld gekke hoeden op,’ vertelt  Madelief  . ‘Leuk joh.’  ‘Dan zingen  ze  een lied,’ zegt  Tineke  somber. ‘Hoe heet ’t.  “Wat de toekomst brengen moge” , en dat dreunt zo in je buik.’ “Wat de toekomst brengen moge” ‘Of D’r probeert er een op ze handen te lopen,’ ratelt  Madelief  . ‘En dan kletteren de glazen om.  Ik  lach  me  altijd te barsten. Oud en nieuw, Da’s hartstikke leuk.’ ‘En  m’n   oma  zegt:  “Als  ik  ’t voorjaar maar haal” ,’ “Als  ik  ’t voorjaar maar haal” vertelt  Tineke . ‘En dan moet  m’n   moeder  nóg harder huilen. Want  m’n   oma  heeft geeneens een wasmachine. En  ze  lust geen oliebollen.’ Madelief   probeert nog iets héél leuks te verzinnen. Maar  ze  weet niks meer.  Ze  kijkt naar  Tineke .  Ze  weet best dat het bij andere  kinderen  thuis héél anders is. Soms. Daar kan je weinig aan doen. ‘ Ik  weet wat leuks,’ zegt  ze . ‘Je moet precies midden op de tegel blijven. Goed? Als je op ’t randje springt ben je af.’ Dat doen  ze .  Ze  springen tot  ze  niet meer kunnen.





Gekke  Eddie ‘Volgens  mij  is  ie  aanvoerder,’ zegt  Tineke . ‘Wie?’ vraagt  Madelief  . ‘Die  Tom . Die  jongen  van daarstraks.  Die  is aanvoerder.’ Madelief   kijkt peinzend de straat in.  Tineke  zegt soms dingen waar je niks van begrijpt. ‘O,’ zegt  ze . ‘ Hij  heeft een leger,’ vertelt  Tineke  verder. ‘Ja ja,’ zegt  Madelief  . ‘En dan vechten  ze  met andere legers,’ zegt  Tineke . ‘Leuk,’ zegt  Madelief  . ‘Moet  je  een kauwgommetje?’ Ze  peutert de laatste twee stukjes kauwgom uit een kleverig papiertje.  Ze  stoppen er allebei een in  hun  mond.





En  ze  kauwen.

En kauwen.

En kauwen. ‘Waarom doen  ze  dat eigenlijk?’ smakt  Madelief  . ‘Wat?’ ‘Vechten.’ Tineke  haalt  haar  schouders op. ‘Weet  ik  veel,’ zegt  ze .  Ze  trekt een sliert kauwgom uit  D’r  mond. De sliert is wel een halve meter lang. Als  ze  hem naar binnen duwt is ie helemaal koud. ‘ Jongens  vechten toch altijd,’ zegt  ze . ‘ Die  worden later soldaat.’ Madelief   knikt. Ja, Da’s waar,  jongens  worden soldaat. Dat is wel gek. ‘Waar heeft  ie  dat leger?’ vraagt  Madelief  . ‘ Ik  heb  ze  wel es op ’t plein gezien,’ zegt  Tineke .

Dan is er opeens een hoop lawaai in de straat.  Madelief   en  Tineke  draaien zich verschrikt om. Er komen een stuk of twintig  jongens  aan.  Ze  zijn tot de tanden gewapend met zwaarden en speren. Sommigen dragen een schild aan  hun  arm.

Je ziet meteen wie  hun  aanvoerder is. Een korte, stevige  jongen  met tamelijk lang haar.  Hij  draagt zwarte handschoenen en aan  zijn  riem bungelen twee zwaarden. Aan iedere kant één. ‘Kom,’ sist  Tineke . ‘Gauw, wegwezen.’ Ze  trekt  Madelief   met zich mee een hoog portiek in. Als eekhoorns klauteren  ze  de hoge, stenen trap op. Helemaal bovenin blijven  ze  hijgend staan.

Het is er donker. De stoep beneden is verblindend wit. ‘Waarom?’ fluistert  Madelief  . ‘Waarom moesten  we  weg?’ ‘Zag  je  dat niet  slome ?’ fluistert  Tineke  terug. ‘Dat was Gekke  Eddie . Da’s een vijandelijk  leger .’ Het  leger  van Gekke  Eddie  komt snel dichterbij. Je kunt al verstaan wat er wordt gezegd.

 Tineke  laat zich plat op  haar  buik vallen en gluurt over de rand van het portaal naar de stoep. ‘Schiet op,’ fluistert  ze  naar  Madelief  . ‘Op  je  buik.’ Madelief   doet het gelukkig meteen. Nog nét op tijd. Want op hetzelfde moment staat het hele  leger  van Gekke  Eddie  op het stuk stoep voor het portiek. ‘Stop,’ schreeuwt Gekke  Eddie . Het  leger  blijft staan. Sommige  jongens  trekken  hun  zwaard en vechten met  elkaar .  Eddie  kijkt het portiek in.  Hij  knijpt  zijn  ogen op een kiertje. ‘Ophouwen,’ schreeuwt  hij  dan naar de vechtende  jongens . ‘Krijgsraad.’ Hij  wijst naar de traptreden in het portiek. De  jongens  gaan erop zitten. Dat is een heel gedoe.  Ze  moeten eerst  hun  zwaarden afdoen en  hun  speren tegen de muur zetten. Maar dan zitten  ze  allemaal.  Eddie  staat beneden op de stoep en kijkt somber naar  zijn   mannen . ‘Luister,’ schreeuwt  hij . Dan wordt het stil.  Eddie  haalt diep adem en begint een toespraak.

 Madelief   en  Tineke  houden  hun  adem in. Het kleinste geluidje kan  ze  nu verraden.





Krijgsraad ‘ Mannen ,’ schreeuwt  Eddie , ‘ wij  zijn midden in vijandelijk gebied. De vijand loert dus overal, maar dat dondert niet.  Wij  gaan de bende van Dikke  Tom  een verrassinkje bezorgen.’ Een paar  jongens  springen overeind.  Anderen  beginnen woest te krijsen. ‘ We  hangen  ze  op.’ ‘ We  hakken  ze  in stukken.’ ‘Allemaal de gracht in, dat  ze  verzuipen.’ ‘Stilte!!’ dondert  Eddie .  Hij  kijkt somber het portiek in. ‘Dit wordt een gevaarlijke actie.  Je  weet dat Dikke  Tom  zelfs kleuters aanvalt en ontvoert. En  we  zijn op vreemd terrein.  We  moeten snel te werk gaan.  We  gaan niet vechten.’ Er gaat een zucht van teleurstelling door het portiek. Er wordt zacht gemopperd. Niet vechten? Zo’n eind lopen en dan nóg geen potje knokken? ‘ We  sturen twee spionnen vooruit,’ zegt  Eddie . ‘De twee  kleinsten . Es kijken.  Jij   Dickie  enne  jij   Piep .’ ‘Ikke?’ piept  Piep . ‘Ja,  jij ,’ bromt  Eddie . ‘Nee,  je  wapens hier laten. Die nemen  wíj  wel mee. Luister goed.  Jij   Dickie ,  jij  gaat hier rechts en dan de eerste straat links. En  jij   Piep ,  jij  gaat hier links en de eerste straat rechts. Dan komen  jullie  allebei bij een plein, maar van verschillende kanten.  Je  gaat dat plein niet op. Begrepen? Niet dat plein op gaan.  Ik  wil alleen weten of de bende van  Tom  daar is. Als  ze  d’r zijn, kom  je  terug en als  ze  d’r niet zijn kom  je  óók terug. Duidelijk?’ Dickie  en  Piep  zijn naast  Eddie  gaan staan en  die  kijkt  ze  nu vragend aan. ‘Oké  Eddie , olrijt,’ zegt  Dickie . ‘Eh, jes,’ piept  Piep . ‘Alleen eh...’ Hij  kijkt verlegen naar  zijn  handen. ‘Wat is ook alweer...,’ fluistert  hij .  Eddie  buigt zich voorover, zodat  Piep  in  z’n  oor kan fluisteren. ‘Wat is ook alweer links?’  ‘Wat zegt  ie , wat zegt  ie ?’ wordt er geroepen.

 Eddie  komt weer overeind. ‘Mannen,’ schreeuwt  hij . ‘ Piep  vroeg of  ie  moest rennen. Ja  Piep ,  je  moet  je  uit de naad rennen. Zo.  Piep  geef  me  een hand. Dat is  je  rechter. Geef  me  nog een hand. Precies. Dat is  je  linker. Rennen!’ Dickie  en  Piep  stuiven weg.  Dickie  slaat rechts af en  Piep  links af. ‘En nu  wij .  Wij  verdelen  ons  in twee groepen. Eén  groep  onder aanvoering van  Sjakie  en de tweede gaat met  mij  mee.  Sjakie  neemt dezelfde weg als  Piep  en  ik  ga achter  Dickie  aan.

Nu goed luisteren. Als de  bende  van  Tom  op ’t plein is, rekenen  ze  niet op  ons .  We  moeten snel en met z’n allen aanvallen. Zó snel dat  ze  geen tijd hebben om  hun  wapens te pakken.  We  moeten hard schreeuwen. Dat  ze  op de vlucht slaan. Dat  ze  door mekaar rennen. Dan maken  we  één gevangene. Die nemen  we  mee. Maar snel, snap  je . Snel. Voor je ’t weet is  Tom  met dertig gewapende  mannen  terug. Begrepen?’ Jawel, dat is begrepen. De  jongens  springen op.  Ze  steken  hun  zwaarden terug in  hun  riemen en grijpen  hun  speren. ‘Heb  je   je  mensen bij mekaar?’ brult  Eddie . ‘As haringen in lijn 4,’ schreeuwt  Sjakie  terug.

 Eddie  trekt verbaasd  z’n  wenkbrauwen op, maar  Sjakie  is al weg. ‘Kalm an,’ schreeuwt  Eddie . ‘Geef  Piep  en  Dickie  de tijd!’ Maar  Sjakie  is al linksaf, de hoek om.





Pijlsnelle vos



 Madelief   en  Tineke  komen voorzichtig overeind.  Ze  sluipen de stenen trap af en gluren de straat in. Die is leeg. ‘ We  moeten  Tom  waarschuwen,’ fluistert  Madelief  . ‘Ben  je  gek,’ zegt  Tineke  hardop. ‘Dan moeten  we  langs Gekke  Eddie .’ ‘Of langs die  Sjakie ,’ zegt  Madelief  . ‘Die leek  me  niet zo gevaarlijk.’ Tineke  haalt  haar  schouders op. ‘Waarom?’ vraagt  ze . ‘Wat kunnen  ons  die  jongens  schelen?’ Dat is gek.  Madelief   krijgt een rooie kop. Wat is dát nou?  Ze  begrijpt er zelf ook niks van. ‘Nou, gewoon,’ zegt  ze  verlegen.

 Ze  kijkt  Tineke  aan. Maar  die  zegt niks. ‘ Ik  gá hoor,’ zegt  Madelief  . ‘Moet  je  zelf weten,’ zegt  Tineke .

 Madelief   gaat op weg, eerst langzaam, maar dan begint  ze  te rennen.

 Tineke  zet  d’r  handen aan  d’r  mond. ‘Als  je  maar weet,’ toetert  ze , ‘als Gekke  Eddie   je  te pakken krijgt, kom  je  nóóit meer terug.’ Madelief   slaat links af en dan de eerste straat rechts.  Sjakie  en  z’n   jongens  zijn nog niet erg opgeschoten.  Ze  sluipen dicht langs de huizen aan de linkerkant. Eén  jongen  gaat vooruit en gluurt in diepe portieken en achter auto’s of het veilig is.

 Madelief   rent door.  Ze  blijft op de rechterstoep.

D’r zitten nu twee rijen geparkeerde auto’s en een straat tussen  haar  en de halve  bende  van Gekke  Eddie .

Diep voorovergebogen rent  Madelief   voort, zo snel als een pijl. ‘Als een vos in de nacht,’ mompelt  ze . ‘Als een pijlsnelle vos in de nacht.’ Ze  is de  jongens  allang voorbij als  ze  aan de overkant  Piep  ziet rennen.  Die  komt terug van het plein.  Hij  schreeuwt wat, maar  ze  kan  hem  niet verstaan. ‘Verder,  ik  moet verder,’ praat  Madelief   in zichzelf.

Dan is  ze  bij ’t plein.

 Ze  ziet  Tom  meteen.  Hij  is met vier, vijf  jongens  en  ze  zijn nog steeds blikkie aan het trappen! De  stommerds rs>!

 Madelief   steekt de straat over. Er wordt getoeterd. Een auto remt met krijsende banden.  Madelief   springt snel de hoge stoep van het plein op.  Ze  rent struikelend over het gras, langs de moderne kunstkurkentrekker in het midden en springt tussen de  jongens . ‘Gekke  Eddie ,’ hijgt  ze . ‘Gekke  Eddie  komt D’r aan. Een verschrikkelijke hoop  jongens . Gewapend.’ ‘Wegwezen,’ schreeuwt  Tom  onmiddellijk.  Hij  zwaait wild met  z’n  armen.

De  jongens  rennen alle kanten uit. ‘Verzamelen op ’t Achterveld. Wapens ophalen!!’ Hij  kijkt om naar  Madelief  . ‘Kom,’ zegt  hij .

Maar  Madelief   kan haast niet meer. ‘Schiet op,’ schreeuwt  Tom .  Hij  pakt  Madelief   bij een hand en sleurt  haar  achter zich aan. De straat over. Getoeter. Remmende auto’s. Dan zijn  ze  op de stoep.  Tom  kijkt om zich heen. ‘Dáár,’ zegt  hij . ‘Achter die vuilniszakken.’ Ze  rennen ernaartoe.

Het is een hoge berg plastic zakken. Als je op je hurken zit kun je er nog nét bovenuit gluren. ‘Nu maar afwachten wat er gebeurt,’ zucht  Tom .  Hij  ziet er tevreden uit.  Hij  heeft nog steeds  Madeliefs   hand vast.

Het is maar goed dat  Tom  niet naar  haar  kijkt. Want  ze  heeft alwéér Zo’n rare rooie kop.





Een brief



Het verkeer draait denderend het plein rond.  Madelief   en  Tom  turen naar de overkant. ‘Heb  je  ruzie?’ vraagt  Madelief  . ‘Met wie?’ vraagt  Tom . ‘Met Gekke  Eddie  natuurlijk.’ ‘Welnee,’ zegt  Tom . ‘Hoe kom  je  dáár nou bij?’ Madelief   kijkt opzij.  Tom  staart recht voor zich uit. Het lijkt net of  hij   haar  alweer is vergeten. ‘Waarom wil  ie  dan met  je  vechten?’ vraagt  ze . ‘ Hij  wil niet met  me  vechten,  hij  wil de buurt veroveren,’ zegt  Tom . ‘Pas op, daar komen  ze .’ En jawel. Gekke  Eddie  steekt met drie andere  jongens  de straat over.  Ze  verkennen het plein. Dan wenkt  hij . Overal duiken  jongens  op.  Ze  bestormen het plein, maar dan blijven  ze  teleurgesteld staan. Een kleine  jongen  gebaart heftig met  zijn  armen. Je hoort  z’n  piepstem boven het verkeer uit. ‘Da’s  Piep ,’ zegt  Madelief  . ‘Weet  ik ,’ zegt  Tom . ‘ Hij  krijgt op  z’n  kop van  Eddie .’ ‘Waarom?’ ‘Omdat  ie  een verraaier is.’ ‘Een verrader.  Hij  heeft toch niks verraden!’ Tom  schudt  zijn  hoofd.  Hij  grinnikt zacht. ‘Nee,’ zegt  hij . ‘Maar hoe kan  Eddie  dat nou weten?’ Hij  kijkt  Madelief   grijnzend aan. ‘ Jij  moet beter naar  je  hersens luisteren,’ grinnikt  hij . ‘ Hij  denkt dat  Piep   ons  heeft gewaarschuwd. En weet  je  waarom? Omdat  Piep  een verraaier is. Snap  je ? Dat is  ie  gewoon.’ Daar moet  Madelief   over nadenken. Maar  ze  snapt het niet.

 Tom  zit met een balpen op een stuk papier te krabbelen. Als  hij  klaar is vouwt  hij  het papier dicht. ‘Wil  je  wat doen?’ vraagt  hij . ‘Wat?’ ‘Deze brief naar Gekke  Eddie  brengen?’ ‘ Ik  kijk wel uit.’ Madelief   kijkt  Tom  geschrokken aan. Is  die  helemaal gek geworden? ‘Moeje horen,’ zegt  Tom . ‘ Jou  doen  ze  niks. Omdat  je  eh, omdat  je  een meisje bent.’ Hij  duwt  haar  het papiertje in  d’r  handen. ‘ Je  zegt dat  je  van  mij  komt.  Je  geeft  hem  die brief en dan loop  je  kalm weg. Naar huis voor  mijn  part. Nu!  Ze  kijken niet. Schiet op.’ Hij  duwt  Madelief   achter de vuilniszakken vandaan.  Ze  blijft stokstijf staan.  Ze  is heel erg bang.  Ze  verfrommelt zenuwachtig  Toms  brief. Dan steekt  ze  de straat over.  Ze  wil geen bangerd zijn.

De  jongens  op het plein letten niet op  haar . Zeker omdat  ze  een meisje is. De stommerds. Als  ze  eens wisten hoe gevaarlijk  ze  was en wat een snelle spion!

Pas als  ze  vlakbij is, ziet  Eddie   haar . Van dichtbij ziet  hij  er helemaal niet griezelig uit. Alleen die zwarte handschoenen zijn eng.

 Madelief   blijft vlak voor  hem  staan. De andere  jongens  staan in een kringetje om  haar  heen.  Ze  kan niet meer weg. ‘ Ik  kom van  Tom ,’ zegt  ze .  Ze  steekt de brief naar  Eddie  uit.

Die pakt hem. ‘Dikke  Tom  zal  je  bedoelen,’ zegt  hij . ‘ Tom  is niet dik,’ zegt  Madelief  .

 Eddie  zegt niks terug.  Hij  leest. Dan is ’t een tijd akelig stil. ‘Zo  Piep ,’ zegt  Eddie  dreigend. ‘Kom  jij  maar es hier.’ Hij  laat de brief op de grond vallen.  Madelief   raapt hem snel op.  Ze  loopt kalm weg. Niemand houdt  haar  tegen. ‘ Ik  heb niks gedaan,’ schreeuwt  Piep .

 Madelief   vouwt  Toms  brief open. Er staan maar een paar woorden op.

 Ze  kijkt achterom.

Twee  jongens  houden  Piep  vast.  Ze  brengen  hem  naar het kunstwerk midden op het plein. Een derde  jongen  bindt  hem  er met touw stevig aan.  Madelief   houdt  haar  adem in. Wat een gemene streek is dat van  Tom ! Wat een gemeen briefje!

 Ze  rent om het plein naar de vuilniszakken.

 Tom  is verdwenen.

Op het plein zit  Piep  te schreeuwen. Het is een verschrikkelijk gehoor. Gekke  Eddie  en de andere  jongens  gaan weg.  Ze  laten  Piep  achter. ‘Wacht maar,’ bromt  Madelief  . ‘ Ik  moest naar huis gaan hè.’ Ze  rent terug naar het plein.  Ze  knoopt  Piep  los.  Ze  trekt zich niks aan van de  jongens  aan de overkant. Gekke  Eddie  staat woest te brullen.  Hij  wijst. De  jongens  zwaaien met  hun  speren en zwaarden. Maar  Madelief   trekt de huilende  Piep  achter zich aan. Het plein af. Een zijstraat in. Daar stopt  ze .  Piep  gaat hijgend op de stoeprand zitten.





De verrader ‘Wil  je  wat weten?’ huilt  Piep . ‘Wil  je  weten waar  ons  hoofdkwartier is?  Ik  vertel alles wat  je  wilt.’ Madelief   kijkt  hem  verbaasd aan. ‘Waarom,  ik  doe  je  toch niks?’ ‘Of de plaats waar  we   onze  wapens verstoppen, hè?’ snottert  Piep . ‘ Ik  weet alles hoor.’ ‘Nee,’ snauwt  Madelief  . ‘ Ik  wil niks weten. En hou op met huilen.’ Piep  wrijft met twee vuisten  zijn  tranen uit  z’n  ogen.  Madelief   kijkt ernaar.

Het is nog maar een heel kleine  jongen  eigenlijk. ‘’t Is maar dat  je  ’t wéét,’ zegt  hij  zacht. ‘Ja,’ zegt  Madelief  . ‘ Ik  weet ’t.’ Ze  gaat naast  hem  zitten.  Ze  denkt na. Er is iets dat  ze  niet begrijpt, maar  ze  kan er niet opkomen. ‘Je kunt beter meteen alles zeggen,’ vertelt  Piep . ‘Dan slaan ze je niet. Ze moeten  mij  tóch altijd hebben.’ ‘Waarom?’ vraagt  Madelief  . ‘Omdat  ik  altijd alles verraai,’ zegt  Piep .  Hij  kijkt droevig voor zich uit.  Madelief   kijkt  hem  in  z’n  kleine blauwe oogjes.  Ze  vindt  hem  opeens heel aardig.  Ze  moet ervan lachen. ‘Zou  ik  ook doen als  ik  bang was,’ zegt  ze .

 Piep  schudt treurig met  z’n  hoofd. ‘ Ik  ben altíjd bang. Dus dan kan je wel nagaan.’ Madelief   knikt. Dat is vervelend, als je altijd bang bent. ‘Ja!’ zegt  ze . ‘Maar waarom doe  je  dan mee met die  jongens ?’ ‘Nou gewoon,’ zegt  Piep . ‘Omdat ’t hartstikke leuk is en omdat  Eddie   m’n  vriend is.’ ‘Mooie vriend,’ roept  Madelief   uit. ‘Mooie vriend, die  je  zomaar vastbindt en dan wegloopt!’ ‘Dat deed  ie  toch niet zomaar!’ schreeuwt  Piep  boos. ‘ Ik  heb de boel toch zeker verraaien!’ Madelief   kijkt lang naar  zijn  boze gezicht.  Ze  schudt  haar  hoofd. ‘Wat klets  je  nou?’ vraagt  ze  verwonderd. ‘ Jij  hebt niks verraaien.’ Piep  staart verslagen naar de tegels. ‘O nee,’ mompelt  hij . ‘Da’s waar ook.’ Hij  schudt van nee, maar ’t lijkt net of  ie  ’t niet zeker weet. ‘ Eddie  is altijd heel eerlijk,’ mompelt  hij .

 Madelief   staat op. ‘ Moeje  horen,’ zegt  ze . ‘ Ik  moet naar huis. Tot ziens hè.’ Piep  kijkt ongelovig omhoog. ‘Hè, en  ik  dan?’ ‘Wat  jij ?’ vraagt  Madelief  . ‘Ben  ik  dan niet gevangen?’ vraagt  Piep . ‘Breng  je   me  niet naar Dikke  Tom ?’ ‘ Tom  is niet dik,’ zegt  Madelief  .  Ze  pakt  Piep  bij een schouder en trekt  hem  omhoog. ‘Naar huis  jij ,’ snauwt  ze . ‘En laat  ik   je  niet meer zien.’ Piep  doet aarzelend een paar stappen achteruit. Dan draait  ie  zich om en rent de straat over.  Madelief   kan  hem  nog even met  haar  ogen volgen, dan is  ie  verdwenen achter brullende auto’s.

 Madelief   gaat naar huis.  Ze  voelt zich raar. Nog nooit is er iemand zó bang voor  haar  geweest.





Een schop ‘Moeje horen,’ zegt  Tineke  de volgende dag. ‘ Ik  heb ’t nog es nagevraagd, maar je kúnt je hersens niet horen.’ ‘Zo,’ zegt  Madelief  . ‘Wie zegt dat?’ ‘Iedereen!’ roept  Tineke  uit.

 Madelief   haalt  d’r  schouders op. ‘Ze zeggen zoveel,’ mompelt  ze . ‘D’r bestaat toevallig wél een apparaat voor. Dan stoppen ze draadjes in je oren en dan hoort de dokter wat je denkt.’ ‘Ach!’ zegt  Tineke . Maar verder weet  ze  niet.  Ze  kijkt  Madelief   nieuwsgierig aan. ‘ Ik  zou best willen horen wat  ik  denk,’ zucht  ze . ‘ Jij ?’ ‘Ja,’ knikt  Madelief  . ‘Je denkt meer dan je denkt.’ Daar denken  ze  over na, over dat laatste zinnetje. ‘Je denkt meer dan je denkt,’ mompelt  Tineke . ‘Ja ja, dat dacht  ik  al.’ ‘In ’t ziekenhuis hebben ze een soort televisie,’ vertelt  Madelief  . ‘Daar kunnen ze dat apparaat aan vastmaken en dan zie je wat je denkt.’ ‘In kleur?’ vraagt  Tineke . ‘Tuurlijk,’ zegt  Madelief  . ‘In een modern ziekenhuis wel.’ Ze  kijkt omhoog, want er vliegt een vliegtuig over, zó laag dat ’t lijkt of ie de daken raakt. ‘Da’s allemaal wetenschap,’ schreeuwt  ze  boven het vliegtuiglawaai uit. ‘ Ik  ga later ook wetenschap doen.’ Ze  wachten tot het lawaai wat minder wordt. ‘ Ik  moet weg trouwens,’ zegt  Madelief  .  Ze  kijkt wazig naar de daken van de huizen aan de overkant. ‘ Ik  weet best waar  je  heen gaat,’ zegt  Tineke . ‘Naar  Tom .’ ‘Eh ja, es kijken,’ bromt  Madelief   onverschillig. ‘Ga  je  mee?’ ‘Nee,’ zegt  Tineke . ‘ Ik  vin D’r niks an.’ Madelief   aarzelt. Dan loopt  ze  bij  Tineke  vandaan.  Ze  durft niet om te kijken.  Tineke  vindt ’t vast niet leuk, maar ja.

 Ze  is blij als  ze  de hoek om is. Moet  Tineke  maar meegaan hoor, die  slome . Kan  zij  d’r wat aan doen dat  ze  avonturen wil beleven?

 Ze  gaat in looppas over. Rechttoe rechtaan naar ’t Achterveld.

Dat is toevallig!  Ze  is pas halverwege als  ze   Tom  ziet lopen. In z’n eentje. ‘Hé  Tom ,’ schreeuwt  ze .  Hij  kijkt om en  ze  rent naar  hem  toe. Even later staat  ze  hijgend naast  hem . ‘Waar ga  je  heen?’ vraagt  ze . ‘Naar ’t Achterveld,’ zegt  hij . Maar  hij  kijkt helemaal niet vriendelijk. ‘ Ik  ga mee,’ zegt  Madelief  . ‘Mee?’ vraagt  Tom .  Hij  kijkt  haar  akelig aan. ‘Kan niet,’ zegt  hij . ‘Da’s niks voor  meiden .’ Madeliefs   mond valt met een klap dicht.  Ze  kan een paar seconden geen woord uitbrengen, maar  ze  voelt dat  ze  ontzettend boos wordt. ‘ Jij  denkt zeker dat  meisjes  niks kunnen!’ gilt  ze . ‘Hoe kom  je  dáár nou bij,’ zegt  Tom  ongeduldig. ‘Maar  we  gaan vechten en iedere  jongen  is drie keer zo sterk als  jij .’ ‘Drie keer, drie keer?!’ Madelief   stapt woedend naar voren en trapt  Tom  hard tegen  zijn  linkerbeen.

Dat doet pijn.  Tom  pakt met twee handen  zijn  been vast en hinkelt weg.  Madelief   ziet dat er tranen in  zijn  ogen springen. ‘Waarom vecht  je  nou niet terug?’ vraagt  ze  geschrokken. ‘Dat hoort niet,’ kreunt  Tom .  Hij  zet voorzichtig  zijn  linkerbeen op de grond en strompelt verder.

 Madelief   loopt achter  hem  aan. ‘Wát hoort niet?’ vraagt  ze . ‘Met  meiden  vechten,’ zegt  Tom .  Hij  kijkt niet om. ‘En als  ze  je nou schoppen?’ vraagt  Madelief   zacht. ‘Dan zijn  ’t  rotmeiden,’ snauwt  Tom . ‘ Rotmeiden  waar  ik  niks mee te maken heb.’ Madelief   zegt niks meer. Zomaar iemand schoppen, dat hoort helemáál niet.  Ze  heeft er spijt van, maar dat is moeilijk om te zeggen. ‘Moet  je  maar terugschoppen,’ zegt  ze . ‘Ga toch weg,’ snauwt  Tom . ‘Ga iemand anders trappen als  je  dat lollig vindt. Krijg  je  misschien fijn een trap terug.’ Hij  staat stil en kijkt om. ‘Dat wil  je  toch zo graag? Nou, ga dan. D’r zijn vast wel  jongens  die  je  een schop onder  je  reet willen geven. De groeten.’ Dan loopt  hij  door.

 Madelief   blijft staan. Je kunt niet eeuwig achter iemand aan lopen. ‘ Ik  denk dat  je  gewoon niet durft  schijterd ,’ schreeuwt  ze   hem  na.  Ze  ziet dat  ie  z’n schouders ophaalt. Meer niet.  Hij  loopt door, zonder omkijken.

 Hij  gaat echt weg.  Hij  komt niet terug.

 Madelief   weet niet wat  ze  moet doen. Hoe moet  ze  ’t goedmaken? Er loopt een traan over  d’r  wang. Net of  ze  huilt.

 Ze  veegt hem snel weg.

Goed dat  Tom  ’t niet ziet.

 Hij  is de hoek om. Weg.





Een goeie spion



 Madelief   slentert over straat.  Ze  durft  Tineke  niet op te zoeken. Die is vast boos op  haar . Wat nu? ‘Dit is een rotdag,’ mompelt  ze . ‘En  Tom  is een rotjoch. En  ik  ben een rotmeid.’ Ze  staat stil.  Ze  schopt tegen een lantaarnpaal. ‘Au!’ schreeuwt  ze  en grijpt naar  haar  voet.

Dan komt  ze  weer overeind en kijkt rond.

Wat een vervelende stinkstraat is dit toch! Al die dooie auto’s langs de stoeprand. Al die grijze portieken. Al die domme bruine deuren.  Ze  slentert verder.  Ze  past op dat  haar  schoenen midden op de tegels terechtkomen. Niet op de randjes, want anders gebeuren er nog meer nare dingen.

Vlak achter  haar  slaat een voordeur open. ‘As  je  maar weet dat  je  ’t lazerus ken krijge,’ gilt een vrouwenstem.

 Madelief   knijpt  haar  ogen stijf dicht.  Ze  blijft op één been staan.  Ze  wil niet achteromkijken.

Vanuit het huis schreeuwt een  man  lelijke woorden.

Harde schoenen denderen over een trap. De voordeur knalt dicht. Dan klikken er haastige hakjes over de stoep.

 Madelief   doet  haar  ogen open.  Ze  ziet de  vrouw  voorbijgaan.  Haar  haren fladderen.  Haar  jas hangt wijd open.  Ze  heeft een hele dikke buik. Daar zit een kind in.





 Madelief   kijkt  haar  na tot  ze  de hoek omslaat. Dan buigt  ze   haar  hoofd. Staat  haar  voet wel midden op de tegel? Jawel.  Ze  doet voorzichtig een volgende stap.

Wat is dat toch voor een raar gevoel in  haar  buik? Waarom komt  ze  zo langzaam vooruit? Nu staat  ze  waarachtig weer stil! ‘ Ik  weet ’t,’ mompelt  Madelief  . ‘ Ik  weet wat ’t is.  Ik  ben heel erg ongelukkig.’ Ze  knikt, want zo is het. Het rare gevoel uit  haar  buik komt ervan naar boven. Tot bij  haar  hart.  Ze  voelt het bonken.

 Ongelukkig zijn is naar, want je kunt er met niemand over praten. Het is meer iets voor grote mensen. 

Hé, maar wat is dat? Ziet  ze  daar niet een klein koppie om de hoek gluren. Floep, daar is  ie  weer weg.

 Madelief   sluipt langs de huizen dichterbij. Snel, zonder geluid. Dan neemt  ze  een sprong, de hoek om.

Jawel hoor, daar zit  Piep  vlak voor  haar , op  z’n  hurken. ‘Aha!’ brult  Madelief  . ‘Een beetje spioneren hè?’ Piep  komt bang overeind. ‘Ja,’ zegt  hij . ‘Een klein beetje wel. Maar  ik  heb niks gezien.’ ‘Nee, dat moest er nog bij komen,’ schreeuwt  Madelief  .  Ze  pakt  hem  stevig in  z’n  kraag. ‘Kom  jij  maar es mee.’ Ze  duwt  Piep  ruw naar voren zodat  ie  bijna struikelt. ‘Netjes voor  me  uit lopen,’ snauwt  Madelief  . En  Piep  doet het. Guttegut, wat is  ie  bang. Je zou bijna medelijden met  hem  krijgen. ‘Nou heb  ik  niks geen medelijden meer met  je ,’ roept  Madelief  . ‘En kijk voor  je .’ Piep  loopt braaf voor  Madelief   uit.  Ze  voelt zich opeens veel lekkerder. ‘Linksaf,’ roept  ze . Of ‘rechtsaf’ . En  Piep  doet het allemaal. ’t Is heel raar.  Hij  kan best weglopen, maar  hij  doet het niet. Dan zijn  ze  bij het Achterveld.

Het is een slordig veldje vol onkruid en hondenpoep. Het is eigenlijk geen echt veld. Er zijn huizen afgebroken en toen bleef er een kale plek over.

 Tom  is er met een stuk of tien  jongens .  Ze  schreeuwen.  Ze  vechten met elkaar. Niet voor de menens natuurlijk.  Ze  oefenen.

 Madelief   duwt  Piep  het veld op. ‘Hier blijven staan,’ snauwt  ze .

 Piep  knikt heftig van ja.  Hij  ziet wit. Er staan zweetdruppeltjes op  zijn  voorhoofd.

 Madelief   stopt  haar  handen diep in  haar  zakken. Dan loopt  ze  langzaam naar  Tom  toe. ‘ Ik  heb een  gevangene ,’ zegt  ze  onverschillig.  Ze  staat naast  Tom , maar  ze  kijkt  hem  niet aan.

 Tom  houdt op met vechten.  Hij  kijkt achter  haar . ‘Bedoel  je   Piep ?’ vraagt  hij .  Hij  grinnikt.

 Madelief   knikt. ‘ Hij  wou eerst niks zeggen. Maar  hij  weet de wapenopslagplaats van Gekke  Eddie .’ Tom  houdt op met lachen. ‘Zo,’ zegt  hij .  Hij  wil al naar  Piep  toelopen, maar  Madelief   houdt  hem  tegen. ‘Ho,’ zegt  ze , ‘ Piep  is  mijn  gevangene.’ Tom  kijkt  haar  spottend aan.  Ze  wordt er rood van, maar  ze  gaat niet opzij. ‘ Hij  vertelt  je  alles, maar  je  blijft van  hem  af,’ zegt  ze . ‘Oké,’ zegt  Tom .

 Ze  lopen samen naar  Piep  toe.  Ze  blijven vlak voor  hem  staan. ‘De wapenopslagplaats,’ snauwt  Madelief  .

 Piep  kijkt wanhopig van  Madelief   naar  Tom  en weer terug. ‘ Ik  weet niet,’ stamelt  hij .

 Madelief   grijpt  hem  wild bij  zijn  bloes en schudt  hem  door mekaar. ‘Goed, goed,’ jammert  Piep . ‘ Ik  zal ’t zeggen.  Ik  zal ’t tekenen. Geef  me  een stok.’ Ze  buigen zich diep voorover als  Piep  in ’t zand begint te tekenen.  Hij  praat en  hij  praat. Noemt namen van straten en pleinen. Dan zet  hij  een kruis. ‘Dáár,’ zegt  ie . ‘Daar staat een ouwe loods. Daar moet  je  wezen.’ Hij  kijkt bang omhoog naar  Madelief   en  Tom .  Hij  kijkt  ze  vragend aan. Dat is vreemd.  Madelief   vindt  z’n  gezicht heel lief.  Ze  zou  hem  best over  z’n  hoofd willen aaien, maar  ze  doet het natuurlijk niet. ‘Maak dat  je  wegkomt,’ snauwt  ze .

 Ze  kijkt  hem  na als  ie  er halsoverkop vandoor gaat. ‘Goed werk,’ zegt  Tom . ‘ Je  bent een goeie spion. Blijf  je  nog even?’ Madelief   knikt. ‘Goed hoor,’ zegt  ze  zo onverschillig als  ze  kan.

Maar  ze  staat te trillen op  d’r  benen.

Wat is er toch met  d’r  aan de hand?





Bloed ‘Nou D’r op af,’ zegt  Madelief   enthousiast. ‘Dat had  je  gedacht,’ grinnikt  Tom . ‘ We  blijven mooi hier.’ Hij  bekijkt tevreden  Madeliefs   gezicht. ‘ Ik  zal  je  vertellen wat er gebeurt als  we  naar die loods gaan. Want reken maar dat die bestáát.  Piep  is niet gek.  We  komen daar aan hè en  we  kijken goed uit  onze  doppen. D’r is geen mens te zien.  We  sturen iemand vooruit.  Jou  bijvoorbeeld.  Je  gaat de loods in. Niks te zien. Alles veilig.  Je  geeft ’t afgesproken teken en  wij  die loods in.  We  zoeken  ons  rot. Geen wapens te vinden. Plotseling een harde knal. De deur slaat achter  ons  dicht. Op slot.  We  zitten als ratten in de val. En wie staan buiten te gieren van ’t lachen? De  jongens  van Gekke  Eddie . Of  we  maar één voor één naar buiten willen komen. Handen omhoog. Zonder wapens. Ja, ja, ammenooitniet.’ Madelief   heeft ademloos naar dat lange verhaal geluisterd. ‘Maar dan heeft  Piep ,’ fluistert  ze , ‘dan heeft  Piep   ons  dat expres wijsgemaakt.’ Tom  schudt  zijn  hoofd. ‘Hoeft niet,’ zegt  hij . ‘’t Kan best zijn dat  Piep  van niks weet. Maar ’t is eigenaardig dat  Eddie  zo’n verradertje stuurt hè, om te spioneren. ’t Is net of  ie  graag wíl dat  Piep  die opslagplaats verraadt.’ Madelief   is een tijdje stil. Het is vreselijk ingewikkeld allemaal. Héél moeilijk. Eh, hoe zat het nou toch? Nou ja. ‘Dus  jullie  doen gewoon niks?’ roept  ze  boos uit. ‘Nou niks,’ zegt  Tom . ‘ We  oefenen door hè.’ Hij  wijst naar een paar  jongens  die met  hun  zwaarden tegen elkaar slaan.

 Madelief   kijkt ernaar. De  jongens  maken een hoop lawaai. Af en toe breekt er een zwaard. Of er vliegt een schild door de lucht. Maar niemand raakt gewond. ‘Waarom heb  jij  de punt van  je  zwaard rood geverfd?’ vraagt  Madelief  .  Ze  wijst naar het zwaard dat aan  Toms  broekriem bungelt. ‘Dan zie je ’t bloed niet zo erg,’ zegt  Tom  onverschillig.

 Madelief   huivert. ‘Bloed?’ vraagt  ze . ‘Ja,’ knikt  Tom . ‘Bloed.’ Madelief   slikt.  Ze  wil iets zeggen, maar  ze  krijgt  haar  tong niet in beweging. ‘’t Helpt niet veel hoor,’ vertelt  Tom . ‘’t Spettert nogal hè. Bloed. Dus dan zit  m’n  hele zwaard onder de spetters. En  ik  ook.’ Madelief   schudt langzaam  haar  hoofd.  Tom  kijkt  haar  ernstig aan. ‘Tot in  m’n  haar zit ’t dan,’ vervolgt  Tom . ‘Na elk gevecht moet  ik  onder de douche.’ Nu kijkt  Madelief   omhoog.  Ze  tuurt in  Toms  gezicht.  Ze  zegt niks.  Tom  kijkt terug, maar  hij  houdt ’t niet lang vol. ‘ Je  liegt ’t,’ zegt  Madelief  . ‘Ja,’ grinnikt  Tom . ‘Natuurlijk lieg  ik .’ Maar  Madelief   vindt ’t niet leuk. ‘Waarom praat  je  nooit gewoon?’ schreeuwt  ze  woedend. ‘Altijd die stomme grapjes!  Je  kan toch gewoon antwoord geven als  ik  wat vraag!’ Tom  kijkt geschrokken naar  haar  woedende gezicht.  Hij  krabt zich op  zijn  hoofd. ‘Eh ja,’ zegt  hij , ‘dat kan óók.’ Ze  zijn stil.  Tom  ziet er verlegen uit en  Madelief   is nog steeds boos. ‘Hoe heet  jij  eigenlijk?’ vraagt  Tom . ‘ Madelief  ,’ snauwt  Madelief  . ‘Made-wat?’ vraagt  Tom . ‘Lief!’ toetert  Madelief  . ‘Lief?’ grinnikt  Tom . ‘Ja, lief!’ krijst  Madelief  .  Ze  loopt weg.  Ze  heeft er genoeg van.





Verliefd ‘Volgens  mij  ben  je  verliefd,’ zegt  Tineke  de volgende dag. ‘ Ik ?!’ roept  Madelief  . ‘Op  Tom ? Hahaha.’ ‘Ja, op  Tom ,’ zegt  Tineke .

 Madelief   zegt niks meer.  Ze  denkt na. ‘Ja,’ zegt  Tineke  nog een keer. ‘ Je  doet heel idioot hoor, als  je  ’t nog niet wist.’ ‘Ach, hou  je  kop toch mens,’ snauwt  Madelief  .  Ze  kijkt  Tineke  aan. Het is allemaal zo vreemd. Waarom gingen  ze  niet gewoon iets doen samen? ‘Hoe, hoe voelt dat dan, verliefd?’ vraagt  Madelief   voorzichtig. ‘Weet  ik  veel!’ roept  Tineke  uit. ‘Dat moet  je   míj  niet vragen.’ Madelief   kijkt verlegen naar  haar  schoenen.  Ze  vindt het zelf ook wel een domme vraag. ‘Zullen  we  wat gaan doen?’ vraagt  ze . ‘Wat dan?’ zegt  Tineke  boos. ‘Weet  je  soms wat?’ Madelief   schudt  haar  hoofd.  Ze  weet niks.  Ze  heeft eigenlijk nergens zin in. ‘Eh, zullen  we  vuilniszakken in de fik steken?’ stelt  ze  voor. ‘Of stenen door een winkelruit gooien?’ Tineke  kijkt  haar  deftig aan. ‘ Jij  bent gek,’ zegt  ze . Maar  ze  moet toch lachen. ‘ We  kunnen ook fietsen stelen,’ grinnikt  ze . ‘Stenen op de tramrails leggen,’ zegt  Madelief  . ‘Met stenen kan je een hoop leuke dingen doen,’ knikt  Tineke . ‘Auto’s bekrassen bijvoorbeeld,’ zegt  Madelief  . ‘Lollig joh, worden ze goed kwaad van.’ ‘Weet  je  wat ook leuk is?’ vraagt  Tineke . ‘Fopdrollen. Da’s heel leuk. Dan leg je een fiets op ze kant en een fopdrol op ’t zadel. Kan je ontzettend lachen.’ Madelief   schudt  haar  hoofd. ‘Nooit van gehoord,’ zegt  ze . ‘Hé, maar weet je wat pas écht lollig is, als je... als je...’ Ze  praat niet verder,  ze  staart over  Tinekes  schouder in de verte.

 Tineke  kijkt om. Daar komt  Tom  aanwandelen.  Hij  heeft  z’n  handen in  z’n  zakken en fluit. ‘Nou, vertel dan,’ zegt  Tineke  kribbig. ‘Wat is pas écht lollig?’ ‘Nou ja...’ zegt  Madelief   verstrooid.

 Tom  is nu vlakbij.  Hij  staat stil. ‘Ga mee,’ zegt  hij  ernstig. ‘Eh goed,’ zegt  Madelief  . ‘Ga  je  mee  Tineke ?’ ‘Nee,’ schreeuwt  Tineke .

 Tom  haalt onverschillig  zijn  schouders op. ‘Toe, ga mee,’ smeekt  Madelief  . ‘Nee!’ schreeuwt  Tineke  nog een keer.

 Madelief   kijkt besluiteloos van  Tom  naar  Tineke  en weer terug.  Tom  begint maar vast te lopen. ‘Nou,  ik  ga hoor,’ zegt  Madelief   zacht. En  ze  gáát.





Bruin



 Madelief   en  Tom  stappen een tijdje zwijgend voort.  Ze  kijken recht voor zich uit. ‘Moet  je  horen,’ zegt  Tom  dan. ‘ Ik  woon in een hotel.’ ‘Zal wel,’ zegt  Madelief   ongelovig. ‘Dat komt,’ gaat  Tom  verder, ‘dat komt,  mijn   ouders  hébben een hotel.’ ‘O,’ zegt  Madelief  .  Ze  knikt. Dat is wat anders. Dat kán. ‘’t Is maar een klein hotel hoor,’ vertelt  Tom . ‘En  ik  heb een stukje van de kelder.’ ‘Leuk,’ zegt  Madelief  . ‘Eh, ja,’ zegt  Tom .

Dan zijn  ze  weer stil.  Ze  komen in straten waar  Madelief   nog nooit is geweest. ‘Als  je  geschreeuw hoort,’ zegt  Tom , ‘dan geeft dat niks.’ ‘Geschreeuw?’ vraagt  Madelief  . ‘Waar?’ ‘In ’t hotel,’ zegt  Tom . ‘D’r is altijd een hoop geschreeuw.’ ‘O,’ zegt  Madelief  .

 Tom  staat stil.  Hij  wijst. ‘Daar is ’t,’ zegt  hij .

 Madelief   kijkt. Ja, dat kan je wel zien. Er hangt een bord met neonletters boven de deur. Er staat hotel op, van boven naar beneden, zo:





H


O


T


E


L ‘Kom op,’ zegt  Tom .  Hij  loopt naar de deur toe en duwt hem open.  Madelief   gaat vlug achter  hem  aan.  Ze  is best nieuwsgierig.  Ze  is nog nooit in een hotel geweest.

Er is eerst een hal met een glazen deur aan ’t eind. En achter die glazen deur is weer een hal. Daar zit een  mevrouw  in een kantoortje. ‘ Trúús ?’ roept  Tom  en  hij  steekt één vinger in de lucht. ‘Dag  Tom ,’ zegt de  mevrouw  zonder op te kijken.

Dan komen  ze  in een lange gang.

In de verte hoor je een  man  en een  vrouw  tegen elkaar schreeuwen. Daarbovenuit klinkt gerammel van borden en gerinkel van messen en vorken. Er rennen  meisjes  door de gang.  Ze  dragen schorten en rammelende sleutels.

 Tom  zegt niks en het lijkt net of de  meisjes   hem  niet zien. Dat begrijpt  Madelief   niet.  Ze  lopen zowat tegen  hem  op! ‘Hierheen,’ zegt  Tom .  Hij  duwt een witte deur open. Achter die deur gaat een trap steil naar beneden.

Het is een griezelige trap.  Madelief   houdt zich stevig vast aan de leuning. Dan staan  ze  in de kelder.

Langs de muren liggen flessen opgestapeld, in rekken, van de vloer tot aan ’t plafond. Allemaal wijn. Zoveel flessen bij mekaar heeft  Madelief   nog nooit gezien. Zelfs niet in de supermarkt.

 Tom  vindt dat heel gewoon.  Hij  loopt zonder rond te kijken rechtdoor naar wéér een andere deur. ‘Kom dan,’ roept  hij  ongeduldig.  Hij  wenkt  Madelief  .  Hij  houdt de deur voor  haar  open.

 Madelief   stapt naar binnen en kijkt verbaasd rond.  Ze  staat in een vierkante ruimte. Het is er wit en kaal. Er staat een tafel in, en een paar stoelen. En er hangen lange rijen plaatjes aan de muur. Bovenin zitten twee smalle raampjes. Daar lopen soms twee schoenen voorbij. Of vier hondenpootjes. ‘Dit is van  mij ,’ zegt  Tom . ‘Hier doe  ik   m’n  hobby.’ Madelief   kijkt nog eens goed. ‘Hobby?’ vraagt  ze  dan. ‘Wat voor hobby?’ ‘Rembrandt,’ zegt  Tom .

 Madelief   denkt hard na. ‘Rembrandt?’ vraagt  ze . ‘Dat is toch een schilder?’ Tom  knikt. ‘Hoe kan je nou een hobby doen met Rembrandt?’ vraagt  Madelief  . ‘Niet mét Rembrandt,’ legt  Tom  uit. ‘Die is allang dood. Over Rembrandt.  Ik  weet alles over Rembrandt, en  ik  wil alles over Rembrandt hebben. Kijk.’ Hij  trekt  Madelief   mee.  Hij  wijst op de plaatjes aan de muur. ‘Allemaal schilderijen van Rembrandt. Foto’s daarvan natuurlijk. De echte schilderijen hangen in ’t museum. Hoe vind  je  ze?’ Madelief   loopt langzaam langs de muur.  Ze  bekijkt de plaatjes goed. ‘ Ik  vind ze zo donker,’ zegt  ze . ‘Donker!’ roept  Tom . ‘Hoe kom  je  D’r bij! Rembrandt schildert juist het licht! Wat zullen we nou krijgen. Hier, kijk dan, wat een hoop licht.’ ‘Ja,’ zegt  Madelief   verlegen. ‘Maar D’r is zoveel bruin.  Ik  hou niet van bruin.  Ik  vind bruin lelijk.’ Tom  zegt niks meer.  Hij  loopt bij  Madelief   vandaan.  Hij  kijkt naar boven naar een van de raampjes. ‘Zo,’ zegt  hij . ‘Vind  jij  bruin lelijk.’ Madelief   gaat naar  hem  toe.  Ze  kijkt naar  zijn  zwarte haar en  zijn  bruine gezicht.

 Ze  schrikt. Wat heeft  ze  nou weer voor iets stoms gezegd!  Tom  is zelf bruin.

De tranen springen in  haar  ogen van ellende. ‘Zo, zo bedoel  ik  ’t niet,’ stamelt  ze . ‘ Je  moet eerst es goed uit  je  doppen kijken voor  je  iets zegt,’ snauwt  Tom .  Hij  draait zich om en loopt terug naar de plaatjes. ‘ Je  hebt wel een beetje gelijk hoor,’ zegt  hij . ‘Rembrandt schildert zo donker om ’t licht goed te laten zien.’ Ze  lopen van het ene plaatje naar het andere. En hoe meer  Tom  ervan vertelt, hoe lichter  Madelief  ze begint te vinden. ‘Moet  je  horen,’ zegt  ze  na een tijdje. ‘Dat van dat bruin hè. Dat is niet waar hoor. Bruin is net zo mooi als andere kleuren.’ Tom  knikt alleen maar.  Madelief   weet niet zeker of  ie  het heeft gehoord.





Superspion



Plotseling is er een hoop lawaai. Eerst gestommel op de houten keldertrap. Dan gerammel met flessen. Een  man  brult en vloekt.

 Tom  sluipt naar de deur en draait hem onhoorbaar op slot.

 Hij  pakt een stoel.  Hij  zet hem onder één van de raampjes. ‘Kom. D’r uit,’ sist  hij  naar  Madelief  .

Er wordt op de deur gebonkt. ‘Doe open,’ brult een mannenstem. ‘ Ik  weet dat  je  D’r bent  snotjong . Als  ik   je  in  me  vingers krijg.’ Madelief   klimt snel op de stoel.  Tom  duwt het raampje open met een stok.  Madelief   trekt zich op, tot  ze  met  d’r  buik op ’t kozijn ligt. ‘Schiet op,’ roept  Tom .

De  man  schopt tierend tegen de deur. ‘ Ik  zal  je  leren, luie donder dat  je  d’r bent.’ De deur piept en kraakt. Zo meteen trapt  ie  er nog dwars doorheen.

 Madelief   wurmt zich naar buiten.  Tom  komt snel achter  haar  aan.  Madelief   pakt  zijn  rechterhand en sleurt  hem  de stoep op.  Tom  sluit het raam. Dan komt  hij  overeind.  Hij  rilt, alsof  hij  het koud heeft.  Madelief   staat ook al te trillen op  haar  benen. ‘Zo, dat was dat,’ zegt  Tom .

 Ze  lopen gauw bij het raam vandaan. ‘Wie was dat?’ vraagt  Madelief   benauwd. ‘O, eh, een  man ,’ zegt  Tom . Je kunt aan  zijn  stem horen hoe kwaad  hij  is.  Hij  is helemaal buiten adem.  Hij  stikt bijna. ‘Wat wou  die  van  je ?’ vraagt  Madelief  . ‘Niks,’ gromt  Tom . ‘ Hij  was dronken.’ ‘O,’ zegt  Madelief  .

 Tom  stapt stevig door.  Madelief   moet af en toe op een holletje achter  hem  aan. ‘Wat gaan  we  doen?’ vraagt  ze . ‘Vechten,’ zegt  Tom  grimmig. ‘ We  hakken  ze  in de pan!  Ik  heb er genoeg van.’ ‘Wie?’ vraagt  Madelief   hijgend. ‘Gekke  Eddie  natuurlijk,’ roept  Tom  uit. ‘ We  jagen z’n hele  bende  over de kling.’ Madelief   weet niet precies wat een kling is, maar het klinkt erg naar.  Tom  fluit snerpend op  zijn  vingers. Uit de zijstraten wordt teruggefloten. Je ziet niet wie dat doen. Iedereen gaat schuil achter de rijen geparkeerde auto’s.

Op het Achterveld komen  ze  bij elkaar. De meeste  jongens  hebben  hun  wapens al bij zich. De  anderen  trekken een houten luik van de grond en grissen  hun  wapens uit de kuil daaronder. ‘Vandaag gaat ’t gebeuren,’ brult  Tom . ‘De bende van Gekke  Eddie  is er gewéést.’ De  jongens  schreeuwen en dansen als gekken in het rond. ‘ Madelief   hier,’ dondert  Tom , ‘is een superspion.  Ze  gaat nu Gekke  Eddie  opzoeken.’ Hij  draait zich om naar  Madelief  . ‘Zeg  hem  dat  we  op  hem  wachten bij de brug. Dan weet  ie  ’t wel.’ Daar staat  Madelief   raar van te kijken.  Ze  wil het best doen, maar hoe moet  ze  Gekke  Eddie  vinden? ‘Wie helpt  Madelief   op weg?’ schreeuwt  Tom .  Hij  kijkt rond. Er springen een paar  jongens  naar voren.  Tom  wijst er één aan. ‘Oké  Bolle ,’ zegt  hij . ‘Breng  D’r  tot aan de markt en kom dan als de donder terug.’ Bolle  knikt.  Hij  gaat er in looppas vandoor.  Madelief   holt met kloppend hart achter  hem  aan.





 Piep 



 Tom  wacht een halfuur. In die tijd groeit  zijn  leger aan. Er zijn nu een stuk of twintig zwaarbewapende  jongens  bij mekaar.

 Tom  schreeuwt.  Zijn  stem wordt schor.

Dan is het zover. De  Bolle  is terug. ‘Naar de brug,’ brult  Tom .  Zijn  stem klinkt verschrikkelijk. Dit is oorlog. Alle  jongens  voelen het. Zo erg oorlog is het nog nooit geweest.

 Ze  rennen een paar straten krijsend achter  Tom  aan.

Dan staat  Tom  hijgend stil. ‘Nu kalm aan,’ zegt  hij . ‘Anders zijn  we  kapot voor  we  bij de brug zijn.’ Het gaat nu langzaam. De  jongens  klemmen  hun  zwaarden vastberaden in  hun  vuist. Zwijgend rukken  ze  op.

De brug ligt er verlaten bij. Alleen het verkeer dondert er dubbeldik overheen. De tram baant zich tingelend een weg.

De brug is hoog. Je kunt de overkant niet zien. Misschien houdt de bende van Gekke  Eddie  zich daar schuil.

 Ze  gaan de brug op. Langzaam, behoedzaam. En jawel, als  ze  op het hoogste punt zijn, zien  ze  een kluwen  jongens  beneden zich. De bende van Gekke  Eddie .

Het is vreemd.  Ze  verroeren zich niet.  Ze  zeggen niks.

 Madelief   rolt onverwachts uit de kluwen tevoorschijn.  Ze  rent als een gek.  Ze  struikelt over  d’r  eigen benen en krabbelt weer overeind. ‘Niet vechten,’ gilt  ze . ‘Niks doen.  Ze  zijn niet gewapend.’ Ze  vliegt op  Tom  af en slaat  haar  armen om  zijn  nek. ‘ Piep  heeft een ongeluk gehad,’ snikt  ze .

 Toms  zwaard valt kletterend op de grond.  Hij  merkt het niet.  Hij  kijkt over  Madeliefs   hoofd naar  Eddie . ‘Een ongeluk?’ fluistert  hij .

 Eddie  kan  hem  niet verstaan, maar  hij  begrijpt het toch.  Hij  knikt.  Hij  komt de brug op.

Voorzichtig maakt  Tom   Madeliefs   armen los, maar  hij  houdt  haar  ene hand stevig vast. Nu staat  Eddie  ook midden op de brug. Alle  jongens  zijn meegekomen en toch is het doodstil.

 Eddie  en  Tom  kijken elkaar lang aan.  Ze  weten niet wat  ze  zeggen moeten. ‘Een auto-ongeluk?’ vraagt  Tom  eindelijk.

 Eddie  knikt. ‘ Hij  ligt in ’t ziekenhuis,’ zegt  hij . ‘Allebei  z’n  benen gebroken en d’r is nóg een hoop kapot.’ Zijn  gezicht is spierwit.  Hij  kijkt in  Tom   zijn  ogen. ‘ Ik  wil een wapenstilstand,’ zegt  hij .

 Tom  grijpt naar  zijn  zwaard, maar  hij  tast mis. ‘ Ik  ben hem al kwijt,’ mompelt  hij .  Hij  kijkt rond. Er klinkt wapengekletter.  Iedereen  gooit  zijn  zwaard op de grond. De speren worden tegen de brugleuning gezet. ‘Gaan  jullie ... gaan  jullie  naar ’t ziekenhuis?’ vraagt  Tom  moeilijk.

 Eddie  schudt heftig van nee. ‘D’r mag niemand bij.  Ik  weet iets anders. En  jullie  kunnen  ons  helpen.’ ‘Vertel op,’ zegt  Tom .

 Eddie  wenkt en  Sjakie  komt naar voren. Er hangt een pot witte verf in  zijn  rechterhand.  Zijn  ogen zijn rood. ‘ Sjaak  heeft ’t gezien. Gisteren. Wat was ’t voor auto  Sjaak ?’ Sjaak  mompelt een automerk. ‘Wat voor kleur?’ ‘Groen.’ Eddie  kijkt  Tom  aan. ‘Wat vin  je  D’r van?’ vraagt  hij . ‘Mmm,’ zegt  Tom . ‘Heb  je  z’n nummer  Sjaak ?’ Sjaak  schudt van nee. ‘Nou én?’ vraagt  Eddie . ‘Hullie zijn ook niet kieskeurig hoor.’ Tom  knikt somber. ‘Oké,’ zegt  hij . ‘ Je  hebt gelijk. Waar gaan  we  heen?’ ‘Waar ’t gebeurd is,’ zegt  Eddie . ‘Enne, laat  ze  de wapens maar meenemen.’ Zo gebeurt het.

 Ze  gaan op weg.  Madelief   begrijpt er niks van. ‘Wat gaan  we  doen?’ vraagt  ze . ‘Zal  je  wel zien,’ zegt  Tom  kort.

 Madelief   kijkt om zich heen. Alle  jongens  schijnen te begrijpen wat er gaat gebeuren.  Ze  zeggen niks.  Ze  vragen niks.  Ze  lopen achter  Tom  en  Eddie  aan.

Wat gaan  ze  doen? Wat moet  Sjakie  met die pot verf?

En  Piep ? Ach god.  Piep .





Eén minuut



Het is een eind lopen.  Tom  heeft  Madeliefs   hand allang weer losgelaten. Dat vindt  ze  wel jammer.

 Ze  sjouwen en sjouwen maar. En  ze  zeggen haast niks.

Dan staan  ze  stil. ‘Daar was ’t,’ zegt  Sjaak .  Hij  wijst vaag in de verte. ‘ Ik  wil D’r niet heen.’ ‘Is ook niet nodig,’ zegt  Eddie . ‘ We  zoeken hier in de buurt. Weet iedereen ’t merk? Ja? Een groene hè.’ De  jongens  verspreiden zich in groepjes van drie of vier.  Ze  speuren langs de rijen auto’ s in de straten. Het duurt niet lang of er wordt gefloten.

 Iedereen  rent op het geluid af.

Jawel, daar staat ie. De groene auto. Glimmend gepoetst is ie en ontzaglijk nieuw.

 Ze  staan er met z’n allen omheen.

 Madelief   kijkt naar de ijzersterke bumper en de kolossale koplampen. ‘ Ik  haat ze,’ fluistert  ze . ‘ Ik  haat auto’s.’ Eddie  stuurt een  jongen  naar het begin van de straat. En een  jongen  naar het eind.  Die  moeten op de uitkijk staan. ‘ We  hebben één minuut,’ zegt  hij . ‘ Ik  kijk op  m’n  horloge.  Ik  fluit driemaal kort. Dan moet ’t gebeurd zijn. Oké?’ Iedereen  knikt van ja.

 Eddie  kijkt strak op  zijn  horloge. ‘ Ik  tel tot drie,’ zegt  hij . ‘Eén, twee... drie!’ Dan breekt de hel los.  Madelief   weet niet wat  ze  ziet. Vijf, zes  jongens  klimmen tegelijk op de auto. Op het dak en op de motorkap. Daar springen  ze  hard op en neer. Al bij de tweede sprong komen er diepe deuken in. Het geeft een donderend lawaai.

Andere  jongens  slaan met stokken tegen de portieren, krassen met zakmessen door de lak, rammen met stenen tegen de ruiten.

En  Sjakie  staat in  zijn  eentje letters op de straat te verven.


 Madelief   wordt er vreemd van.  Ze  kan er niks aan doen.  Ze  is op een woeste manier blij. Erg blij.  Ze  stapt naar voren en geeft de auto een lekkere trap. Zo, die zit. Kan  ze  niet wat aan die enge koplampen doen?  Ze  rukt  iemand  een steen uit  zijn  hand.  Ze  zwaait ermee door de lucht en pats! Dwars door het glas van de rechterkoplamp. Lekker hoor. Net goed.

Dan klinkt driemaal  Eddie s korte fluitje.  Madelief   kijkt op. ‘Verspreiden!’ brult  Eddie . De  jongens  stuiven weg en rennen verschillende zijstraten in.

 Sjakie  laat  z’n  verfpot staan.  Madelief   ziet nog net in het voorbijhollen wat  hij  heeft geschreven.

 Ze  kijkt nog één keer om. De auto ziet er verschrikkelijk uit. Hij is in één minuut oud geworden. Het lijkt of ie zich schaamt.

 Madelief   draait zich om en zet het op een lopen. Linksaf, rechtsaf, linksaf. Er is geen jongen meer te bekennen.





Nieuwe benen



Rennen. Achter mekaar door.  Madeliefs   hart bonkt verschrikkelijk. Het lijkt of ie door  d’r  keel naar buiten wil.  Ze  krijgt steken in  haar  zij.  Ze  kan niet meer.  Ze  moet even uitrusten.

Waar is  Tom  nou? Had  ie  niet bij  d’r  kunnen blijven? Ach nee, verspreiden betekent juist dat je uit mekaar moet. Met z’n tweeën of drieën lijk je lgauw op een bende. In je eentje ben je gewoon maar een kind dat op straat loopt. Dat heeft  Eddie  slim bedacht.

Wat is er nu? Wat is dat voor een eng geluid? De sirene van een politieauto. Vlakbij.

 Madelief   kijkt om. Daar komt ie de hoek om gescheurd. De sirene krijst in  haar  oren.

Gauw wegwezen.  Ze  drukt  haar  linkerhand tegen de plek waar het steekt. En  ze  holt.

Ach, het is eigenlijk geen hollen meer. Het is sukkelen. In een winkelruit ziet  ze  zichzelf voorbijsjokken. De politieauto haalt  haar  gemakkelijk in. Hij remt piepend midden op straat. Twee politiemannen springen eruit en rennen naar de stoep. ‘Ho ho ho,’ bromt de oudste  politieagent . ‘Wat een haast.’ Madelief   blijft staan.  Ze  hapt naar adem.  Ze  voelt zich beroerd, maar  ze  geeft geen kik. ‘Waar moet  je  zo snel naartoe?’ vraagt de jongste  politieagent .  Hij  kijkt tamelijk streng. ‘Naar huis,’ hijgt  Madelief  . ‘Zo, zo,’ bromt de oudste  politieagent .  Hij  geeft een vette knipoog naar  zijn   collega . ‘ Jij  moet wel héél nodig hè.  Je  staat te trillen op  je  benen.’ ‘Ja,’ knikt  Madelief  . ‘D’r zijn op straat geen wc’s voor meisjes.’ Ze  wiebelt van  d’r  ene been op  d’r  andere. Alsof  ze  echt nodig moet. De  politieagenten  zeggen een tijdje niks. Dat is wel erg. ‘Wat is  Piep ?’ vraagt de  oudste  opeens. ‘Wat is  Piep ?’ zegt  Madelief   verwonderd. ‘Wie is  Piep  moet  u  vragen.’ Ai, nu heeft  ze  zichzelf verraden. Wat stom.  Ze  kijkt snel een andere kant op, alsof  ze  niks bijzonders heeft gezegd. ‘Goed,’ begint de oudste  agent  weer. ‘Wie is  Piep ?’ Madelief   kijkt  hem  aan.  Hij  heeft een aardig gezicht met allemaal van die plooien en vouwen.  Hij  lijkt een beetje op  d’r   opa . ‘Ze hebben  hem  overreeën,’ zegt  ze . ‘Wat was ’t?’ vraagt de oude  agent . ‘Een kat of een hond?’ ‘ Piep  is een jongen,’ schreeuwt  Madelief   kwaad. ‘Een kleine  jongen .’ Ze  ziet de oude  agent  schrikken.  Hij  kijkt snel naar de jonge  agent . Maar  hij  knipoogt niet. ‘Is die eh  Piep , is  die  aangereden...?’ vraagt  hij .

 Madelief   knikt. ‘En hebben jullie daarom die auto...?’ Madelief   knikt nóg een keer. Het kan  d’r  niks meer schelen.  Ze  zal wel mee moeten naar het bureau. En dan zal  ze  wel straf krijgen. Maar  ze  verraait niemand.  Ze  zegt niks over  Tom  of  Eddie . Dat kunnen  ze  nét denken.


De  politiemensen  staan tegen elkaar te fluisteren: ‘...nog nooit meegemaakt...’ hoort  ze  de  opa-agent  zeggen. Kan je nagaan. Dat wordt me wat.

Dan buigt de  opa-agent  zich voorover.  Hij  legt  zijn  zware hand op  d’r  hoofd. ‘Maak dat  je  wegkomt,’ gromt  hij  in  d’r  oor. ‘ We  hebben  je  niet gezien.’ Hij  gaat weer rechtop staan.  Madelief   kijkt omhoog naar  z’n  ouwe kop.  Hij  glimlacht een héél klein beetje. ‘Schiet dan op  sukkel ,’ fluistert  hij .

Nu pas begrijpt  Madelief   wat  ie  bedoelt. ‘Dág,’ zegt  ze  verlegen.  Ze  doet een paar stappen bij de  agenten  vandaan. ‘Dág,’ zegt  ze  nog een keer.

Het lijkt net of  ze  twee nieuwe benen heeft.  Ze  is weer zo snel als een vos.  Allemachtig, wat een lieve  opa-agent  was dat zeg.  Die  had het echt gesnapt hè, dat  ze  het voor  Piep  hadden gedaan.

Voor een groot mens is dat behoorlijk knap. 

 Ze  stuift  d’r  eigen straat binnen.

En wie staat daar voor de deur?  Tineke .  Ze  springt touwtje.  Madelief   blijft met knikkende knieën staan.  Ze  is nu érg moe. ‘Doe  je  mee?’ gilt  Tineke .

 Madelief   schudt van nee. ‘ Ik  ga naar binnen,’ zegt  ze . ‘ Jij  wilt ook nooit meer wat,’ snauwt  Tineke . ‘Ben  ik  ook  je  beste vriendin niet meer.’ ‘Morgen,’ zegt  Madelief  . ‘Morgen springen  we  weer touwtje.’ ‘Zal wel,’ roept  Tineke  boos.

 Madelief   zegt niks meer. Touwtjespringen? Morgen?  Ze  gelooft het zelf niet.





Op reis



 Tom  en  Madelief   zijn op reis met de tram.  Ze  zeggen niet veel.  Madelief   weet niet waar  ze  naartoe gaan, want dat is een verrassing.

 Ze  voelt zich niet op  haar  gemak. Vlak naast  haar  is een stoeltje waar niemand op gaat zitten. Omdat die voor een invalide is.

 Ze  moet aan  Piep  denken. ‘Invalide’. Dat betekent dat je niet goed kunt lopen. Of zoiets. En  Piep  met al  zijn  gebroken botten, zouwen ze die weer helemaal in mekaar krijgen?

 Tom  kijkt ook naar het stoeltje, maar  hij  zegt niks. ‘Moeten  we  nog ver?’ vraagt  Madelief  . ‘Nee,’ zegt  Tom . ‘Kunnen  we  op diezelfde kaart weer terug?’ vraagt  Madelief  .

 Tom  laat de tramkaart zien. Er zitten nog twee ongestempelde ritten op. ‘Heb  je  nou alwéér in  je  broek geplast!’ hoort  Madelief   een vrouwenstem roepen.  Ze  kijkt achterom.  Ze  ziet een  mevrouw  die er erg modern uitziet. Het  mens  tilt een  kleutertje  van  haar  schoot en trekt een vies gezicht. ‘ Je  kunt ’t toch wel éven ophouwen!’ roept  ze  met schelle stem.

De  kleuter  peutert verlegen in  zijn  neus. ‘ Je  bent al bijna zes!’ snerpt  zijn   moeder . De hele tram hoort het. Het is om je rot te schamen.  Madelief   wordt er rood van.  Ze  kan het opeens niet meer uithouwen. ‘Pies  jij  maar lekker in  je  broek hoor,’ schreeuwt  ze  dwars door de tram. ‘Wor  je  juist heel groot van.’ Tom  moet er keihard om lachen.  Hij  mept  Madelief   van plezier op  d’r  schouders. Maar  Madelief   zit te trillen van de zenuwen. ‘ We  moeten D’r uit,’ grinnikt  hij . ‘Kom maar gauw.’ Hèhè, gelukkig.  Madelief   springt opgelucht de tram uit. ‘Dat was een goeie,’ zegt  Tom  buiten. ‘Had  ik  nooit van  je  gedacht.’ ‘ Ik  ook niet,’ zegt  Madelief  .

 Ze  kijkt om zich heen. Nu begrijpt  ze  pas waar  ze  is.

 Ze  staan voor de dierentuin. Daar is  Madelief   wel vaker geweest. Met  haar   moeder  of met school. Maar nooit midden in de winter en zonder een groot mens erbij.  Ze  herkent het prachtige hek waar je naar binnen moet. Met daarachter het hokje om te betalen. ‘ Ik  heb toch geen geld?’ zegt  ze . ‘Geeft niks,’ zegt  Tom . ‘ Ik  heb een abonnement. En  jou  krijg  ik  ook wel naar binnen!’ Hij  haalt een soort boekje uit  zijn  zak. Dat is het abonnement. ‘Nu diep bukken,’ fluistert  hij . ‘En vlak naast  me  blijven.’ Madelief   buigt diep voorover. Zo diep dat de man achter het loket  haar  niet ziet.  Tom  zwaait luchtig met  zijn  abonnement.  Hij  mag meteen doorlopen.  Madelief   sluipt ongezien met  hem  mee.  Ze  slaan gauw links af. Hèhè, nou kan  Madelief   weer overeind komen. ‘Oei,’ zegt  ze . ‘Dat was eng zeg.’ ‘Kom,’ zegt  Tom . ‘Gaan  we  meteen naar ’t apenhuis.’ En  ze  zetten het op een lopen.





Aapje ‘Hé,’ wenkt  Tom . ‘Zie  je  dat aapje? Daar ben  ik  mee bevriend.  Moeje  kijken.’ Hij  klimt over de balustrade zodat  hij  vlak voor de tralies staat.  Hij  schuift  zijn  hand onder de tralies door en legt hem plat op de vloer.

Het aapje zit boven in de kooi. Hij kijkt nieuwsgierig naar  Toms  hand. Zijn oogjes glinsteren. ‘Kom dan,’ zegt  Tom . ‘Kom maar. Je kent  me  toch? Voor  mij  hoef je niet bang te zijn hoor.’ Voorzichtig komt het aapje naar beneden. Hij ziet er lief uit. Hij is niet groter dan een poes. ‘Ja, toe maar,’ zegt  Tom . ‘Daar ben  ik  weer.  Ik  kom toch elke week, dat weet je toch.’ Het aapje springt lenig op de vloer. Hij maakt een paar malle sprongen en huppelt naar de tralies. Hij snuffelt aan  Toms  hand en dan gaat ie erbovenop zitten. Hij duwt z’n kopje tussen de tralies zodat  Tom  hem met  zijn  andere hand achter zijn oren kan kriebelen.

 Madelief   kijkt ademloos toe. Het is écht waar,  Tom  is echt met dat aapje bevriend. ‘Ach ja, toe maar,’ bromt  Tom . ‘Nou pies je weer op  m’n  hand hè.’ ‘Echt waar?’ giechelt  Madelief  . ‘Piest ie?’ ‘Ja,’ knikt  Tom . ‘Doet ie altijd. Omdat  ik  hem lekker kriebel. Hele warme pies heeft ie, want apen zijn warmer dan wij.’ Hij  kijkt om naar  Madelief  . ‘Vind  jij  zeker vies hè, apenpies? Nou durf  je   me  geen hand meer te geven.’ ‘Hoe kom  je  daar nou bij!’ roept  Madelief   boos. ‘Waarom zeg  je  dat?’ Tom  haalt  z’n  schouders op. ‘ Meiden  vinden alles vies. Vooral dieren.’ ‘Hoe weet  je  dat nou,’ schreeuwt  Madelief  . ‘ Je  moet niet altijd zeggen “meiden”.  Ik  ben geen “meiden”.  Ik  ben  Madelief  .’ Tom  haalt  zijn  schouders op.  Hij  zegt niks meer. Het aapje steekt een zwart handje naar buiten en rukt aan  Toms  jas. Dan rent ie d’r opeens vandoor, rats, rats, tot boven in de kooi.

Hij kijkt of ie iets heel stouts heeft gedaan.

 Tom  grinnikt.  Hij  klimt terug over de balustrade. ‘Ga  je  mee, verder kijken?’ vraagt  hij . ‘Kom hier,’ zegt  Madelief  .

 Tom  kijkt  haar  verwonderd aan.  Hij  weet niet wat  Madelief   van  hem  wil. Maar  hij  komt toch.

 Madelief   pakt  zijn  handen. De pieshand en de droge hand.  Ze  trekt ze allebei naar  haar  gezicht en drukt ze stevig tegen  haar  wangen.

Zo blijft  ze  een tijdje staan. ‘Nou, zeg es wat,’ zegt  ze . ‘ Je  bent niet vies van apenpies,’ zegt  Tom . ‘En verder?’ vraagt  Madelief  . ‘Verder?’ vraagt  Tom . ‘Wat moet  ik  nog meer zeggen.’ Madelief   drukt z’n handen nog stijver tegen  haar  wangen. ‘Dat  je  met  me  gáát natuurlijk,’ zucht  ze .  Ze  voelt dat  ze  weer akelig rood wordt. ‘Eh, ja,’ zegt  Tom . ‘Da’s goed. Ga  je  mee naar de nijlpaarden?’ Madelief   laat  z’n  handen los zodat die op  d’r  schouders vallen. ‘Nijlpaarden,’ gromt  ze . ‘Rare  snijboon . Nijlpaarden!’ Tom  staat een beetje sullig te kijken. ‘Hou  je  niet van nijlpaarden?’ vraagt  hij . ‘Tuurlijk wel,’ grinnikt  Madelief  . ‘ Ik  ben dol op nijlpaarden. Kom mee.’ Ze  pakt  Toms  hand en trekt  hem  mee het apenhuis uit.





Nijlpaarden



De nijlpaarden zijn binnen. Buiten vinden ze het veel te koud. Gelukkig hebben ze binnen óók een bad, want nijlpaarden willen vaak in het water. Het zijn rare dieren. Ze zijn te dik en ze hebben te korte pootjes. En als het even kan spuiten ze met hun dunne poep in het rond.

Er is niemand in het nijlpaardenhuis. Behalve een dikke  meneer  in een blauw werkpak. Dat is de  oppasser . ‘Hallo  Tom ,’ roept  hij . ‘Heb  je   je   zusje  meegenomen?’ ‘Eh, ja,’ zegt  Tom  verlegen.  Hij  laat gauw  Madeliefs   hand los.

De  oppasser  lacht bulderend. ‘ Ze  is wat witter uitgevallen dan  jij ,’ grinnikt  hij . ‘Zeker met bleekwater gewassen.’ ‘ Ik  ben  zijn  zusje niet,’ roept  Madelief   boos. ‘Zo,’ zegt de  oppasser .  Hij  pakt een bezem en stapt het nijlpaardenhok binnen. ‘ Je   meisje  dus. Asjemenou  Tom ,  jij  bent er vlot bij.’ ‘Ach,’ zegt  Tom  kribbig.

De  oppasser  trekt de deur in het hok kletterend achter zich dicht.  Hij  begint de vloer te vegen.

 Madelief   kijkt boos toe.  Ze  probeert iets gemeens te verzinnen om die vervelende  man  flink te pakken te nemen.  Hij  is nu veilig achter dikke tralies. ‘Verkering!’ roept de  oppasser  al vegend. ‘Nooit aan beginnen  Tom , neem dat van  mij  aan. Voor  je  ’t weet ben  je   je  vrijheid kwijt.’ ‘Ja, ja,’ zegt  Tom . ‘Nou,  we  gaan weer hoor.’ Hij  wil al weglopen, maar  Madelief   houdt  hem  tegen. ‘ Ik  wil nog niet weg,’ zegt  ze . ‘ Ik  heb de nijlpaarden nog niet goed gezien.’ Ze  gaat vlak voor de tralies staan. ‘Ze zijn wel dik hè,’ zegt  ze . ‘ Ik  hou niet zo van dik.  Jij ?’ ‘Och,’ zegt  Tom .  Hij  kijkt zenuwachtig van  Madelief   naar de dikke  oppasser . ‘Ze hebben wel aardige koppen,’ gaat  Madelief   verder. ‘Hé, moet  je  die zien, weet  je  op wie die lijkt?’ De  oppasser  houdt op met vegen.  Hij  luistert nieuwsgierig mee, maar  Madelief   fluistert iets in  Toms  oor. ‘Ga mee verder,’ zegt  die  bang. ‘Vind  je  niet dat ie er sprekend op lijkt?’ giechelt  Madelief  . ‘Kom nou mee,’ zegt  Tom . ‘Op wie lijkt ie dan?’ vraagt de  oppasser . ‘Niet zeggen!’ roept  Tom .  Hij  trekt  Madelief   naar de uitgang. ‘Hij lijkt sprekend op  u ,’ giert  Madelief  . ‘’t Kon  uw  broertje zijn. Alleen wat magerder uitgevallen.’ Maar voor de  oppasser  iets terug kan zeggen, heeft  Tom   haar  al naar buiten getrokken.





De luiaard ‘ Jij  moet niet zulke rare dingen zeggen,’ moppert  Tom . ‘Als  ik  alleen ben, mag  ik  die  oppasser  vaak helpen.’ Ze  slenteren door de dierentuin. Er zijn weinig dieren te zien. De meeste zitten in hun binnenhokken. ‘Die  man  zei zulke rare dingen,’ zegt  Madelief  . ‘Ach, nou ja,’ zegt  Tom . ‘Volwassenen... allemachtig, als  je  dát nog niet weet. Die zeggen nooit iets normaals.’ ‘O,’ zegt  Madelief  . ‘ Mijn   moeder  wél hoor. En  m’n   opa .  Ik  moet trouwens naar huis.’ ‘Nog even naar ’t stinkhuis,’ zegt  Tom .  Hij  begint sneller te lopen. ‘Het stinkhuis?’ vraagt  Madelief  . ‘Wat is dat?’ ‘Hier is ’t,’ zegt  Tom .  Hij  duwt een deur open.  Ze  stappen naar binnen. Er hangt een eigenaardige geur binnen.





 Ze  moeten een trap op. Hoe hoger  ze  komen, hoe sterker de geur wordt. En op het laatst stinkt het echt. ‘Hier zitten allerlei knaagdieren,’ vertelt  Tom . ‘Konijnen, eekhoorns, maar D’r zit ook een luiaard. Die wil  ik   je  laten zien.’ Madelief   gaat nieuwsgierig achter  hem  aan, want van een luiaard heeft  ze  nog nooit gehoord. ‘Kijk, daar hangt ie,’ fluistert  Tom .  Hij  wijst. In een hoog hok hangt een log dier ondersteboven aan een boomtak. Hij beweegt zich niet. Alleen zijn kop draait heel langzaam. Het is een wonderlijk dier. ‘Hij doet niks,’ zegt  Madelief  . ‘Nee,’ zegt  Tom  stralend. ‘Hij doet nóóit iets. En áls ie wat doet, doet i ’t héél langzaam. Mooi hè.’ ‘Eh, ja,’ zegt  Madelief  .

 Ze  kijken een hele tijd. Maar de luiaard doet echt helemaal niks. Hij kijkt tevreden in het rond. Meer niet. ‘Als  je  mocht kiezen hè,’ vraagt  Tom , ‘wat voor dier zou  jij  dan willen zijn?’ ‘Een leeuw,’ zegt  Madelief  .

 Tom  knikt bedachtzaam. ‘Dat is een heel mooi dier,’ zegt  hij . ‘Maar  ik  wil een luiaard zijn.’ Hij  kijkt ernstig.  Hij  maakt geen grapje. ‘Een luiaard!’ roept  Madelief   uit. ‘Wie wil er nou een luiaard zijn!’ ‘ Ik ,’ zegt  Tom .

 Ze  kijken naar het hangende dier. Nu verplaatst hij zijn rechtervoorpoot. Het lijkt net of hij een stap wil zetten. Maar hij bedenkt zich. Hij zet de poot op dezelfde plaats terug.

 Tom  moet erom grinniken. ‘Zie  je . Hij doet niks. Helemaal niks.  Ik  wou dat  ik  zo rustig aan een tak kon hangen.’ ‘ Je  zou  je  rot vervelen,’ zegt  Madelief  .

 Tom  knikt. ‘Ja,’ zegt  hij . ‘Maar niet als  ik  een luiaard was.’ Madelief   zegt een tijd niks.  Ze  kijkt of de luiaard iets gaat doen. Maar nee. ‘Kom,’ zegt  ze . ‘ Je  bent nou eenmaal een mens. En  ik  moet naar huis.’ Ze  staan op en slenteren naar de uitgang.





Twee rubber poppetjes



 Madelief   loopt over straat. Het is nog vroeg.

Er zijn nog haast geen  kinderen  buiten. Daarom zingt  ze  maar een beetje voor zich uit. Een leeuw en een luiaard

die hebben het koud

want in de winter

dan is er geen hout.

Hè, wat een onzin. In de winter geen hout! Nee, dat moet anders.

Een leeuw en een luiaard

hebben allebei een staart

dus als je ze ziet

dan vergis je je niet. Dat is wel een leuke, maar wat betekent het precies? Nog es een proberen. Een leeuw en een luiaard

zijn allebei geen paard

dus als je een paard ziet

dan zijn ze het niet. ‘Hihihi,’ giechelt  Madelief  . ‘Dat is een stomme zeg!’ ‘Wat kom  jij  doen?’ hoort  ze  plotseling zeggen.

Daar staat  Tineke . Die heeft  ze  niet horen aankomen.  Ze  heeft  haar  springtouw bij zich. ‘Met  je  spelen,’ zegt  Madelief  . ‘Ja, ja,’ zegt  Tineke  pinnig, ‘dát ken  ik . Dan gaan  we  spelen en dan komt  Tom  en die zegt  “ga mee”  en dan gá  je .’ “ga mee” Madelief   schudt heftig van nee. ‘Niks van waar,’ schreeuwt  ze . ‘Ach jawel,’ snauwt  Tineke . ‘ Je  doet alles wat  ie  zegt.  Je  hebt ’t zelf niet eens in de gaten.’ Madelief   weet niks meer te zeggen.  Ze  kijkt verlegen naar  d’r  schoenen.  Ze  pulkt aan de knopen van  d’r  jas. ‘Wat zullen  we  doen?’ vraagt  ze . ‘Touwtjespringen?’ Ze  wijst naar Tinekes touw. ‘ Mij  best,’ zegt  Tineke  nors.

En daar gaan  ze .

Het is wel weer lollig hoor. Als je samen touwtjespringt met één touw, dan lijkt het net of je onzichtbaar aan mekaar vastzit. Dan ben je precies een tweeling. Je moet mekaar goed aankijken, anders spring je verkeerd. ‘Daar (sprong) komt (sprong) ie (sprong) al (sprong),’ zegt  Tineke . ‘Wie?’ vraagt  Madelief  . ‘ Je  (sprong)  vriend  (sprong) je (sprong),’ hijgt  Tineke . ‘Geeft (sprong) niks (sprong),’ zegt  Madelief  . Maar  ze  springt per ongeluk verkeerd. Het touw striemt tegen  haar  benen.

Nu staan  ze  stil.

 Madelief   kijkt achterom.  Tom  is al vlakbij. ‘Kom op,’ zegt  ze . ‘Gaan  we  weer.’ En hup, daar zoeft het touw alweer door de lucht.  Madelief   en  Tineke  stuiteren als twee rubber poppetjes op en neer.

Nu staat  Tom  naast  ze .  Hij  kijkt een tijdje naar  hun  gespring. ‘Ga mee,’ zegt  hij  dan.

 Madelief   kijkt opzij. ‘Wat (sprong) zeg (sprong)  je ?’ (sprong) ‘Ga mee,’ zegt  Tom  nog een keer. ‘Niks (sprong) hoor (sprong),’ hijgt  Madelief  . ‘ Ik  (sprong) speel (sprong) nu (sprong) met (sprong)  Tineke .’ (sprong) ‘Oké,’ zegt  Tom . ‘Tot ziens dan.’ En  hij  loopt verder.

 Madelief   springt meteen boven op het touw. ‘Hé,’ schreeuwt  ze . ‘Kan  je  niet even wachten!’ Tom  draait zich om. ‘ Ik  dacht dat  je  met  Tineke  wilde spelen,’ zegt  hij  verwonderd. ‘Is ook zo,’ schreeuwt  Madelief  . ‘Nou dan!’ Tom  draait zich weer om en loopt weg.

 Madelief   kijkt  hem  woedend na. ‘’t Kan  hem  niks schelen,’ gromt  ze  nijdig.

 Tineke  giechelt. ‘Springen,’ sist  Madelief  .  Ze  springen.

 Tineke  schatert telkens als  ze   Madeliefs   gezicht ziet. Oei, wat kijkt  die  chagrijnig.  Tineke  krijgt er de slappe lach van en struikelt over het touw. ‘ Jij  kan makkelijk lachen,’ zegt  Madelief   somber. ‘Maar als je verliefd bent, ben je de hele tijd ongerust.’ Tineke  hoeft opeens niet meer te lachen.  Ze  stompt  Madelief   zachtjes tegen  haar  schouder. ‘Ga mee,’ zegt  ze . ‘Gaan  we  bij  mij  thuis spelen. Goed?’ ‘ Ik ,  ik  weet niet,’ stottert  Madelief  . ‘ Ik  moet geloof  ik  nog een boodschap doen.’ Tineke  zegt niks. ‘Voor eh, voor  me   moeder ,’ gaat  Madelief   verder. ‘Dus kan  ik  niet, denk  ik .’ ‘O,’ zegt  Tineke . ‘Dan ga  ik  wel alleen thuis spelen.’ ‘Eh ja,’ zegt  Madelief  . ‘Kunnen  we  morgen misschien...’ ‘Ja,’ zegt  Tineke . ‘Dag.’ Tineke  gaat naar huis.

 Madelief   blijft ongerust achter.





Gewurm



Als je verliefd bent, kom je elkaar steeds tegen. Hoe zou dat toch komen?

Nu ook weer.  Madelief   slentert maar wat door de straten en dan is  Tom  er ook opeens. ‘Moeje horen,’ zegt  Tom . ‘Nee,’ zegt  Madelief  . ‘Nou moet  je  es naar  mij  luisteren.  Jij  hebt al zoveel verteld. Van Rembrandt. En van apen. Nou  ik .’ ‘Best,’ zegt  Tom , ‘vertel maar op.’ ‘Eh ja,’ zegt  Madelief  . ‘Kijk. Dus,  ik  weet bijvoorbeeld wat en dat wist  jij  nog niet.’ ‘Goed,’ zegt  Tom . ‘Ga  je  gang.’ ‘Nou eh. Neem nou je hersens,’ zegt  Madelief  . ‘Weet  jij  wat van hersens?’ ‘Weinig,’ zegt  Tom . ‘Ga  je  gang.’ ‘Mooi,’ zegt  Madelief  . ‘Je hersens zijn net macaroni. Dat is Italiaans. En de  paus  ook. Dat wist  je  niet hè?’ ‘Eh, nee,’ zegt  Tom . ‘Verder kan  ik  een sigaret in  m’n  oren stoppen en hem bij ’t andere oor d’r weer uit halen. Kan  jij  dat?’ ‘Nee,’ zegt  Tom . ‘Nooit geprobeerd.’ ‘Heb  je  een sigaret?’ vraagt  Madelief  . ‘Nee,’ zegt  Tom . ‘Maar geloof  je  ’t?’ vraagt  Madelief  . ‘Nee,’ zegt  Tom . ‘Omdat ’t niet kan.’ ‘En  ik  kan de dubbele met touwtjespringen,  jij  ook?’ ‘Nee,’ zegt  Tom . ‘ Ik  weet niet eens wat dat ís.’ ‘Dat is als ’t touw twee keer onder je door gaat,’ vertelt  Madelief  . ‘En  ik  weet de meeste plaatsnamen met een a. Amsterdam, Apeldoorn, Azewijn...’ ‘Aarlem, Aastricht, Aandhoven,’ mompelt  Tom . ‘Wat zeg  je ?’ vraagt  Madelief  . ‘Aalwijk, Avorden, Aawarden,’ gaat  Tom  verder. ‘Die bestaan niet,’ zegt  Madelief   boos. ‘O,’ zegt  Tom , ‘pardons, dat wist  ik  niet.’ Madelief   kijkt  hem  ongelovig aan. ‘ Je  probeert  me  voor de gek te houwen, maar daar trap  ik  niet in.  Je  lijkt wel een groot mens. Die maken ook van die grapjes ,’ zegt  ze . ‘Weet  jij  trouwens wat zwanger is?’ ‘Zwanger?’ vraagt  Tom . ‘Dat is als een vrouw een kind in d’r buik heeft,’ legt  Madelief   uit.

 Tom  kijkt es om zich heen. Het lijkt of  ie  zich een beetje verveelt. ‘Maar weet  je  hoe dat kind d’r ín komt?’ vraagt  Madelief  . ‘Jawel hoor,’ zegt  Tom . ‘Dan moet de penis van de man in de vagina van de vrouw,’ begint  Madelief  . ‘En dan komen D’r zaadjes...’ ‘Dat lijkt  me  nog een heel gewurm,’ zegt  Tom . ‘Gewurm?’ roept  Madelief   verbaasd uit. ‘Wat nou gewurm?’ ‘Dat met die penis en die vagina, dat lijkt  me  een heel gewurm,’ zegt  Tom . ‘En je mag d’r ook niet om lachen geloof  ik .’ ‘Gewurm, gewurm,’ moppert  Madelief  . ‘Dat is vrijen!’ ‘Ja ja,’ zegt  Tom  ongeduldig. ‘Vertel  míj  wat.’ Madelief   kijkt  hem  nadenkend aan. Waarom kon  ze  niet iets verzinnen waar  Tom  helemaal niks van af weet. Dat is toch verschrikkelijk! Waarom weet die  jongen  alles? ‘Weet  jij  wat een hokipokopeet is?’ vraagt  Madelief  . ‘Jawel hoor,’ zegt  Tom . ‘Een hokipokopeet?’ roept  Madelief   boos. ‘Jazeker,’ zegt  Tom . ‘Da’s een soort attotatograaf, maar dan in ’t klein.’ ‘Wat?’ schreeuwt  Madelief   woedend. ‘Een hokipokopeet is een klein soort attotatograaf,’ grinnikt  Tom . ‘Ach stik!’ krijst  Madelief  . ‘Met  je  eigenwijze praatjes.’ Tom  lacht verschrikkelijk. Met  zijn  hoofd achterover.

 Madelief   heeft opeens een beetje een hekel aan  hem . Heel eventjes maar. Het is een naar gevoel.





Kerstrapport



De kerstvakantie is bijna afgelopen. Overal staan de kerstbomen naast de vuilniszakken.

 Madelief   loopt er langs.  Tineke  is nergens te bekennen.

 Ze  weet niet wat  ze  moet doen en daarom loopt  ze  maar wat. Dan staat  ze  per ongeluk in de straat waar  Tom  woont. In de verte ziet  ze  het hotel.  Ze  loopt langzaam verder. Als  ze  heel dichtbij is, gaat de deur van het hotel open.  Tom  komt eruit.  Hij  slaat de deur met een knal achter zich dicht.  Hij  is bleek, de tranen staan in  zijn  ogen.  Hij  loopt langs  Madelief   zonder iets te zeggen.  Ze  gaat naast  hem  lopen.  Ze  zegt maar niks, want er is iets ergs gebeurd, dat zie je zó.  Ze  lopen zwijgend door de straten. Het duurt heel lang. ‘Van  mij  mag iedereen dood hoor,’ zegt  Tom  dan eindelijk. ‘Behalve  ik  en de dieren.’ ‘En  ik  dan?’ vraagt  Madelief  .

 Tom  denkt na.  Hij  kijkt even snel naar  Madelief  . ‘Eh, nou ja,  jij  mag ook blijven.’ ‘En  me   moeder ?’ vraagt  Madelief  . ‘ Ik  heb een hele lieve  moeder .’ ‘Goed,  je   moeder  ook,’ zegt  Tom  ruim. ‘En  me   opa ? En  Tineke ? En de  meester  van school?’ ‘Ja, hoor es!’ schreeuwt  Tom . ‘Dáár kunnen  we  niet aan beginnen.’ ‘Alleen  me   moeder  en  ik ?’ vraagt  Madelief  .

 Tom  knikt nors. ‘Als  ze   me  niet aan  me  kop zeurt.’ Madelief   geeft niet meteen antwoord.  Ze  moet eerst nadenken. ‘ Ik  weet wel waarom  jij  dat zegt,’ vertelt  ze . ‘Omdat  je  ’t rot hebt thuis.’ ‘Rot?! Hoe kom  je  dáár nou bij!’ schreeuwt  Tom . ‘ Ik  heb ’t best gemerkt,’ zegt  Madelief   kalm. ‘Die schreeuwende  man  in de kelder, dat was  je   vader .’ ‘ Ik  heb een hele goeie  vader ,’ zegt  Tom . Maar  hij  begint tegelijkertijd te huilen.  Madelief   schrikt ervan.  Ze  legt voorzichtig  haar  hand tegen  zijn  rug. ‘ Ik  had een slecht kerstrapport,’ snikt  Tom . ‘En nou heeft  ie  al  m’n  Rembrandts verscheurd.’ Madelief   is er stil van. Hoe kan iemand nou zoiets stoms doen! ‘Maar, maar waaróm dan,’ stamelt  ze . ‘Wat hebben die plaatjes met  je  rapport te maken?’ ‘ Ik  kijk er te vaak naar,’ mompelt  Tom .  Hij  heeft  zijn  tranen afgeveegd. ‘Dat is waar hoor,’ verzekert  hij . ‘ Ik  kijk er elke dag naar. Soms wel een uur. En  ik  moet eigenlijk huiswerk doen.’ ‘Goh,’ zegt  Madelief  . ‘ Ik  heb zin in vechten,’ zegt  Tom .  Hij  kijkt woest om zich heen. ‘Lekker iemand in mekaar rammen. Ga mee naar ’t Achterveld.’ Hij  beent met grote stappen weg.  Madelief   holt  hem  achterna. ‘ Je  gaat toch niet,  je  gaat toch niet...’ hijgt  ze . ‘Jawel,’ roept  Tom . ‘Nu gaan  we  eindelijk Gekke  Eddie  verslaan.’  ‘Maar D’r is toch wapenstilstand!’ roept  Madelief   uit.

 Tom  staat stil.  Hij  kijkt in de verte. ‘Een wapenstilstand duurt net zolang tot er eentje weer begint,’ zegt  hij  dan. ‘’t Is mooi geweest.’ Dan zegt  hij  niks meer. Met een grimmig gezicht loopt  hij  door de straten.  Hij  kijkt niet meer naar  Madelief  . Af en toe fluit  hij  op  zijn  vingers.

 Madelief   is ongerust.  Tom  is verschrikkelijk boos. Dat kun je voelen. Als  ie  nou gaat vechten, komen er vast ongelukken van. Maar wat kan  ze  D’r aan doen? Al  z’n  Rembrandtplaatjes verscheurd! Wie zou er dan niet woedend zijn? ‘ We  kunnen ook kerstbomen ophalen. Dan maken  we  een grote fik,’ stelt  Madelief   voor.

 Tom  knikt. ‘Dat doen  we  óók. Reken maar.  Ik  heb een goed plan, wacht maar af.’ Madelief   is er niks gerust op. Eerst vechten en dan fikkie stoken? Waarom niet meteen fikkie stoken?

 Ze  zijn vlakbij het Achterveld. Er zijn al een hoop  jongens . Je kunt  hun  geschreeuw horen.  Tom  staat stil. ‘ Jij  bent een hele goeie spion,’ zegt  hij . ‘Een  superspion  eigenlijk. Ga  jij  maar es uitzoeken waar Gekke  Eddie  uithangt. En wat  ze  aan ’t uitspoken zijn.’ ‘Waarom?’ vraagt  Madelief  . ‘Als  we  niet weten waar  ze  zitten, kunnen  we   ze  ook niet in de pan hakken,’ zegt  Tom .  Hij  loopt alweer door.

Daar staat  Madelief  . ‘ We  spreken af op de brug,’ schreeuwt  Tom  nog. ‘Ja, ja,’ zegt  Madelief  .  Ze  kijkt  hem  na. ‘ Ik  lijk wel gek,’ mompelt  ze . Maar  ze  draait zich om en gaat op weg.





 Hans 



Als  Tom  op het Achterveld komt, begint  hij  te schreeuwen. ‘Vandaag  jongens , slaan  we  de bende van Gekke  Eddie  in mekaar.’ Hij  verwacht gejuich en geschreeuw, maar de  jongens  zeggen niks.  Ze  kijken even naar  hem  en dan spelen  ze  gewoon verder.

 Tom  staat er raar van te kijken.

Wat is er aan de hand?

 Hij  loopt het veld rond.  Hij  kijkt de  jongens  stuk voor stuk aan. ‘Wil er dan niemand vechten?’ schreeuwt  hij . ‘O jawel,’ zegt  Bram  vlak naast  hem . ‘Maar  Hans  is nu  onze  aanvoerder.’ Tom  hapt naar adem.  Hij  draait zich bliksemsnel om en kijkt woest naar  Hans .  Hij  loopt langzaam op  hem  af.

 Hans  is een lange, magere jongen.  Hij  is niet zo erg sterk, maar met een zwaard in  zijn  hand is  ie  moeilijk te verslaan.  Hij  heeft lange armen waarmee  hij  je makkelijk op afstand houdt.

 Tom  gaat tegenover  hem  staan.  Hij  kijkt kwaad naar  hem  omhoog. ‘Aanvoerder hè,’ gromt  hij . ‘Dat zéggen  ze  ja,’ zegt  Hans .  Hij  grijnst. ‘ Ze  zeggen ook dat  jij  liever met  meiden  speelt.’ Tom  balt  zijn  vuisten.  Hij  zou  Hans  graag op  zijn  gezicht timmeren. Maar dat gezicht zit erg hoog. ‘ Je  ziet dat  ik  er bén,’ zegt  hij  dreigend. ‘Zonder meiden.’ ‘Dat zien  ik ,’ zegt  Hans .

 Hij  blijft wonderlijk rustig.  Zijn  rechterhand rust losjes op  zijn  zwaard.

 Tom  denkt na. ‘Oké,’ zegt  hij  dan. ‘ We  doen ’t samen.  Ik  weet waar  Eddie  zit. Zo meteen.’ Hans  knikt langzaam.  Hij  doet altijd alles langzaam. Maar nu doet  ie  alles extra langzaam.

De andere  jongens  staan in een kring om  Hans  en  Tom  heen.  Ze  joelen.  Ze  willen dat  Hans  en  Tom  gaan vechten. ‘Samen,’ zegt  Hans  sloom. ‘Ach ja, waarom niet?’ Hij  grinnikt vals.

 Tom  voelt  zijn  hart bonzen. ‘Jongens,’ schreeuwt  Hans . ‘ Tom  en  ik  doen sámen, gesnopen?’ En alweer grinnikt  ie  akelig.

 Hij  is vast iets gemeens van plan. Maar wat? ‘Kom op dan,’ roept  Tom . ‘Naar de brug.’ Hij  probeert gewoon te doen en te kijken. ‘Ja  jongens , doen hoor,’ zegt  Hans  melig. ‘ z’n   meisje  staat te wachten. Wedden?’ Tom  voelt  zijn  vuisten jeuken. Maar  hij  laat niets merken.  Hij  haalt  zijn  zwaard en gaat voorop alsof er niets is gebeurd.





Het gevecht



Een halfuur later is  Madelief   op de brug. Het leger staat  haar  al op te wachten. ‘ We  moeten snel zijn,’ hijgt  ze . ‘ Ik  heb  ze  ontdekt, maar  ik  weet niet hoe lang  ze  daar nog blijven.’ Ze  gaat in looppas voorop.

De  jongens  sjokken achter  haar  aan.  Ze  hebben het moeilijk met  hun  zwaarden, speren en schilden. Soms struikelt er één over  zijn  eigen wapens en valt kletterend op de grond. ‘Nu oppassen,’ roept  Madelief  . ‘Achter de geparkeerde auto’s verder sluipen.’ Ze  bukken zo diep als  ze  kunnen.  Ze  praten niet meer.

Dan gebaart  Madelief   dat  ze  er zijn. ‘Dáár,’ fluistert  ze . ‘Zie  je   ze  lopen? Kijk. Daar gaat er een met een kerstboom.  Ze  verstoppen  ze  in de achtertuin van dat leegstaande huis.’ Tom  gluurt door de raampjes van de auto naar de overkant.  Hij  knikt. ‘Dan moeten  ze  door dát gangetje, dan kan je achterom,’ fluistert  Madelief  . ‘Als  wij   ons  in dat huis verstoppen en  we  wachten tot er niemand is, kunnen  we  al  hun  kerstbomen roven.

 Tom  schudt  zijn  hoofd. ‘ Ik  wil vechten,’ mompelt  hij . ‘ Ik  wil  ze  verslaan.’ Hij  tuurt naar het leegstaande huis. Het is oud. De meeste ramen zijn kapot. De voordeur is scheef. ‘ Ik  zie Gekke  Eddie  niet,’ zegt  hij . ‘ We  wachten tot  ze  de kerstbomen komen ophalen. Dan zitten  ze  als ratten in de val.’ Ze  wachten.

 Ze  zien hoe de  jongens  van Gekke  Eddie  steeds meer kerstbomen aanslepen.  Ze  verdwijnen in het gangetje en komen zonder kerstbomen terug.  Tom  fluistert met een paar  jongens .  Madelief   kan niet verstaan wat  ze  zeggen. Het is ontzettend spannend.

Hoeveel kerstbomen zouden er al in die achtertuin liggen? Misschien wel honderd. Dat kan een goeie fik worden. Maar dan moeten  ze  eerst de bende van Gekke  Eddie  verslaan.

Het duurt lang.  Tom  wordt ongeduldig.  Hij  kijkt links en rechts de straat door. Maar er gebeurt niks. ‘Wie wil er alvast in ’t huis gaan zitten?’ vraagt  hij .  Hij  kijkt rond. Nou, dat wil iederéén wel. Dan gebeurt er tenminste wat. ‘Nee,’ zegt  Tom . ‘D’r moeten vier  man  buiten blijven om ’t gangetje af te sluiten. Wie?’ Niemand. Daarom moet erom worden geloot. Maar niemand weet precies hoe je vier  jongens  uit moet loten.  Ze  staan allemaal te schreeuwen. ‘Pas op,’ roept  Madelief  . ‘Daar komen  ze  aan.’ Ze  zijn meteen stil,  ze  duiken diep weg achter de auto’s.

Daar komt Gekke  Eddie  aan. Met nóg een hoop  jongens . De meesten sleuren één of twee kerstbomen achter zich aan.  Ze  hebben niks in de gaten.  Ze  gooien  hun  kerstbomen neer en verdwijnen in het gangetje.  Eddie  voorop. ‘ Ik  ga D’r wel heen,’ fluistert  Hans . ‘ Ik  neem drie  man  mee.’ En voor  Tom  iets terug kan zeggen sluipen  Hans  en  z’n   mannen  naar de overkant.

 Hans  en de  jongens  stapelen de kerstbomen in het gangetje. Er kan niemand meer door. Zelf blijven  ze  om de hoek staan, trekken  hun  zwaarden en wachten af.

Het ziet er goed uit, maar toch vertrouwt  Tom  het niet. Wat is  Hans  van plan?  Hij  voelt zich vreemd. Voor het eerst van  zijn  leven vertrouwt  hij   zijn  eigen  leger  niet.

Dan sluipt  hij  met de  anderen  naar het huis.  Ze  trekken de scheefhangende deur open en gaan naar binnen. Voorzichtig stappen  ze  over puin en glassplinters heen.  Tom  opent de deur naar de keuken.  Hij  gebaart dat iedereen diep moet bukken. Je kunt  Eddie s bende horen in de achtertuin.  Tom  sluipt door de keuken,  Madelief   sluipt naast  hem .  Ze  gluren door de vieze ruit van de achterdeur de tuin in.  Tom  probeert of  ie  open kan. Het gaat.  Hij  zet de deur op een kier. Dan trekt  hij   zijn  zwaard uit  zijn  riem. De andere  jongens  doen  hem  na.

De  jongens  van Gekke  Eddie  merken nog steeds niks.  Ze  staan op punt van vertrek.  Ze  dragen drie, vier, soms vijf kerstbomen.  Ze  hebben  hun  handen vol.

Plotseling trapt  Tom  de deur open. Schreeuwend tuimelen  zijn   mannen  naar buiten.  Ze  zwaaien woest met  hun  zwaarden.

De  jongens  van Gekke  Eddie  schrikken zich een ongeluk.  Ze  laten de kerstbomen vallen en vluchten de tuin uit. ‘Erachteraan!’ schreeuwt  Tom . ‘Geef  ze  geen tijd om  hun  zwaarden te trekken.’ Maar erg snel gaat het niet.  Ze  struikelen over de hopen kerstbomen. In de verte horen  ze   Eddie  schreeuwen. ‘Keer  je  om!  We  zijn ingesloten. Keer  je  om. Vecht voor  je  leven!’ ‘Terug!’ schreeuwt  Tom . ‘Terug in de tuin.’ De  jongens  van Gekke  Eddie  komen eraan. Maar nu met getrokken zwaard.

Dit keer is een gevecht onvermijdelijk.





Achterlijk



Eerst staan de  jongens  zwijgend tegenover elkaar. De zwaarden trillen in  hun  handen.

 Madelief   kijkt de tuin rond. Is er niet ergens een stevige stok? Kan  ze  zo meteen iemand op z’n kop timmeren.  Ze  heeft er best zin in. Jawel, daar onder dat struikje ligt een dikke tak. Die kan  ze  best gebruiken.  Ze  kijkt naar de  jongens .  Die  bewegen zich nog steeds niet.  Ze  doet voorzichtig een stap. En krak! Daar knapt een stuk glas onder  haar  schoenen.

Op hetzelfde moment breekt de oorlog uit.

De  legers  stormen brullend naar voren. Zwaarden slaan knallend tegen elkaar. Sommige breken in tweeën, zodat de  bezitter  met een hulpeloos stompje verder moet.

 Tom  vecht tegen twee  jongens  tegelijk.  Hij  moet wel, want  Eddies  leger is groter dan het zijne. Waar blijven de vier  jongens  uit het gangetje?  Die  konden nu mooi van achteren aanvallen. ‘ Hans ,’ denkt  Tom . ‘ Hij  laat  me  expres verliezen.’ ‘Val aan!’ schreeuwt  Tom  wanhopig.

 Hij  moet achteruit.  Hij  ziet twee van  zijn   jongens  het huis in vluchten. ‘Val aan!’ schreeuwt  hij  nog een keer.

Daar komt  Madelief   met  haar  boomtak.  Ze  zwaait er woest mee in het rond. Het is een raar gezicht. Wie vecht er nou met een boomtak!

Maar het is wél gevaarlijk.

Het leger van Gekke  Eddie  deinst achteruit. Dan springt  Eddie  zelf naar voren.  Hij  grijpt de boomtak en rukt hem uit  Madeliefs   handen. Dreigend tilt  hij  hem boven  zijn  hoofd.

 Madelief   loopt bang achteruit, struikelt en valt languit achterover. ‘Wat moest  je  nou?’ gromt  Eddie  boven  haar . ‘Eh, niks,’ zegt  Madelief  . ‘Hoe gaat ’t met  Piep ?’ Eddie  laat de boomtak zakken. Het is vreemd. De oorlog om  hen  heen gaat gewoon door, maar  ze  hebben er even niks mee te maken. ‘Ze zeggen dat  ie  nooit meer lopen kan,’ zegt  Eddie .

 Madelief   krabbelt overeind.  Eddie  geeft  haar  verstrooid  haar  boomtak terug.  Ze  pakt hem aan en gooit hem in een hoek van de tuin. ‘Nooit meer lopen,’ mompelt  ze .  Ze  begrijpt niet meteen wat dat betekent. ‘Nooit meer lopen,’ zegt  ze . ‘Dan moet  ie  in Zo’n invalidenwagentje. En dan is er een apart plaatsje voor  hem  in de tram.’ Eddie  knikt. ‘Daar mag alleen  Piep  zitten,’ legt  Madelief   uit. ‘Of een andere invalide.’ ‘Ja, ja,’ zegt  Eddie . ‘Toch gek,’ mompelt  Madelief  . ‘Wat heeft  ie  nou aan een stoeltje in de tram als  ie  in een invalidenwagentje zit? Dan zit  ie  toch al?’ ‘ Ik  weet niet,’ zegt  Eddie . ‘Terug! Het huis in,’ brult iemand.

 Madelief   kijkt geschrokken langs  Eddie .

 Ze  ziet  jongens  het huis in vluchten, maar er ligt er  één  op de grond. Naast  zijn  zwaard.

Het is  Tom .

 Madelief   rent naar  hem  toe.  Hij  ligt op  zijn  buik en  hij  kreunt.  Ze  kan  zijn  gezicht niet zien.





 Ze  wil  hem  overeind trekken, maar  hij  slaat  haar  hand woest van zich af. Er glinstert een beetje bloed tussen  zijn  haren. ‘ Je  hebt een gat in  je  kop,’ zegt  Madelief  . ‘ Je  moet naar de dokter.’ ‘Sodemieter op,’ gromt  Tom . ‘Kom op  Dikke ,’ zegt  Eddie . ‘Opstaan.’ Hij  staat naast  Madelief  .  Ze  heeft  hem  niet horen aankomen.

 Tom  komt overeind.  Hij  grijpt  zijn  zwaard en steunt erop. ‘Laat  je  kop es kijken,’ zegt  Eddie . En zonder op  Toms  antwoord te wachten strijkt  hij  voorzichtig wat haar opzij.

 Madelief   kijkt  hem  verwonderd aan. ‘Daarom noemen  ze   je  Gekke  Eddie ,’ zegt  ze . ‘Omdat  je  meestal net doet of  je  niet aardig bent.’ Eddie  antwoordt niet. ‘’t Is geen gat,’ zegt  hij  tegen  Tom . ‘’t Is een schrammetje, meer niet. De volgende keer splijten  we   je .’ Tom  grijnst pijnlijk. ‘De volgende keer overleef  jij  niet,’ kreunt  hij .  Hij  steekt  zijn  zwaard tussen  zijn  riem en wankelt het huis binnen. ‘Ga met  hem  mee,’ zegt  Eddie  tegen  Madelief  . ‘Zo meteen klettert  ie  tussen de glasscherven.’ Madelief   gaat gauw het donkere huis binnen, maar  Tom  is al door de openhangende deur verdwenen.  Ze  haalt  hem  op straat pas in. ‘Ga weg,’ snauwt  hij . ‘Waarom?’ vraagt  Madelief  .  Ze  snapt er niks van. Wat heeft  ze  misdaan? ‘ We  hebben verloren,’ zegt  Tom . ‘Maak dat  je  wegkomt.’ ‘Wat kan  mij  dat nou schelen!’ roept  Madelief   uit. ‘Dacht  je  dat ’t  mij  wat schelen kon dat  je  verloren hebt?’ Tom  zegt niks.  Hij  kijkt nors voor zich uit. ‘Belachelijk! Achterlijk! Idioot!’ tiert  Madelief  . ‘Dat hele gedoe met die legers is achterlijk.  Je  bloedt uit  je  kop. Daar moet een pleister op. Verloren! Wat erg,  hij  heeft verloren!  Piep  kan misschien nooit meer lopen weet  je  dat!’ Madelief   hijgt van woede.  Ze  weet niet meer wat  ze  zeggen moet, zó nijdig is  ze . Daarom begint  ze  gewoon overnieuw. ‘Verloren! Dat is het enige wat  ie  belangrijk vindt, of  ie  verloren heeft! Achterlijke  malloot !’ Tom  staat stil. ‘Is dat waar?’ vraagt  hij . ‘Wat!?’ schreeuwt  Madelief  . ‘Van  Piep ?’ ‘Ja,’ zegt  Madelief  . ‘Da’s waar.’ Tom  zegt niks meer.  Hij  staart in de verte.

Naast  hem  knetteren de bromfietsen en ronken de auto’s. In de verte gilt een sirene. ‘Ga mee,’ zegt  hij . ‘Als  je  nog wilt.’ Madelief   denkt na. ‘Hoe bedoel  je   “als  je  nog wilt” ?’ “als  je  nog wilt” ‘Omdat  ik   je  zo heb afgesnauwd,’ zegt  Tom .

 Madelief   knikt. ‘Tuurlijk,’ zegt  ze .

Daar gaan  ze .

 Tom  kijkt snel even naar  Madelief  .

En  Madelief   kijkt snel even naar  Tom .

Dan kijken  ze  weer recht voor zich uit. Maar ánders.  Ze  lopen allebei dwaas te glimlachen. Alsof er geen ellende op de wereld is. Alsof  ze  potdomme niks beters te doen hebben. ‘Doet  je  kop pijn?’ vraagt  Madelief  . ‘Nee,’ zegt  Tom . ‘Beetje duizelig. Da’s alles.’ ‘Geef  me  dan een hand,’ zegt  Madelief  . ‘Ja,’ zegt  Tom . En  hij  doet het. 